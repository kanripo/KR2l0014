# -*- mode: mandoku-view; -*-
#+TITLE: 欽定國子監志
#+DATE: 2015-08-24 22:48:25.375986
#+PROPERTY: ID KR2l0014
#+PROPERTY: BASEEDITION WYG    
#+PROPERTY: JUAN 卷四十三
<pb:KR2l0014_WYG_042-1a>¶
欽定四庫全書¶
欽定國子監志卷四十三¶
　　經費二¶
　　嵗支¶
　　　國子監春秋丁祭品物有由太常寺隨時購買¶
　　　於寺庫存帑支銷者有由太常寺行文各衙門¶
　　　取用者均前期一月行文於祀事前二日送太¶
　　　常寺月朔釋菜望日行禮香燭品物均由國子¶
<pb:KR2l0014_WYG_042-1b>¶
　　　監前期數日行文太常寺取用¶
　　　國子監支領錢糧有於毎月十一日支領者曰¶
　　　各官公費曰教習算學生月銀有毎嵗三次支¶
　　　領者曰教習月米有兩季支領者曰漢官俸禄¶
　　　有四季支領者曰皂役口糧並由典簿㕔具稿¶
　　　呈堂行文户部陕西司應領之銀給於銀庫米¶
　　　給於各倉¶
　　　國子監支領官物有曰教習衣服由繩愆㕔具¶
<pb:KR2l0014_WYG_042-2a>¶
　　　稿呈堂行文工部製造庫給發曰紙由典簿㕔¶
　　　具稿呈堂行文戸部顔料庫給發曰冰行文工¶
　　　部都水司給發曰炭行文工部屯田司給發其¶
　　　紙嵗領綿榜紙三百七十(給堂案房四十繩愆/㕔八十典簿㕔一百)¶
　　　(檔子房七十/八旗八十)剛連紙五百五十(全給檔/子房)冰毎年¶
　　　自五月初一日至七月三十日止遇閏自五月¶
　　　十六日至七月十五日止日領窖冰七方(堂上/一四)¶
　　　(㕔一六堂四/檔子房一)炭毎年自十一月初一日至正月¶
<pb:KR2l0014_WYG_042-2b>¶
　　　三十日止月領烤炭四百九十斤約計日用十¶
　　　六斤(堂上四斤四㕔四斤六/堂六斤檔子房二斤)¶
　　　支用¶
　恩賞銀有月一支領者曰諸生膏火衣服銀以内外¶
　　　班為差曰堂期公膳曰考課供給曰諸生前列¶
　　　奬賞以名次前後為差有季一支領者曰講課¶
　　　膳食有隨時支領者曰諸生事故賙䘏以丁憂¶
　　　身故道里逺近為差曰嵗修南學曰購買書籍¶
<pb:KR2l0014_WYG_042-3a>¶
　　　器物鄉試之嵗支領者曰増脩考試桌櫈並由¶
　　　錢糧處具稿呈堂核發其公膳銀兩厨役具領¶
　　　發給書籍器用及考試桌櫈均縷識於册以備¶
　　　查核毎月終則將支用所餘核數呈堂存案嵗¶
　　　終則將一嵗支用之數詳悉核算國子監堂上¶
　　　官具摺奏銷其所餘者并入次嵗積算¶
　　　(謹案國子監歲支各項俱就現行則例/開載所有歴年更定章程附識於後)¶
　　　順治元年以膳夫銀七百餘兩歸户部¶
<pb:KR2l0014_WYG_042-3b>¶
　　　(謹案膳夫銀始自明代歲有定額令直𨽻州縣/辦觧以充國子監公用)¶
　　(本朝因之旋改歸戸部凢供給給賞心紅紙劄之/先師廟祭祀及諸生考課)¶
　　　(費俱移文户部酌給毎年約給三百八十六兩/有竒後膳夫銀裁去)¶
　　(先師廟祭祀改歸太常寺經/  理諸生供給奬賞則於)¶
　(恩賞銀内/    支銷)¶
　　　康熙二十五年定¶
　　先師廟祭祀所需物價太常寺於祭祀帑金内支¶
　　　用奏銷¶
<pb:KR2l0014_WYG_042-4a>¶
　　　雍正元年¶
命國子監支領户部紙張於年終彚奏¶
　　　乾隆八年定各部院大小衙門夏三月需用冰¶
　　　冬三月需用薪炭均按經制定數支給¶
　　　九年定各衙門取冰供用毎嵗自五月朔至七¶
　　　月底止各按應用之數具印文支領於工部¶
　　嵗支附¶
　　　元¶
<pb:KR2l0014_WYG_042-4b>¶
　　　至元二十四年詔國子監生員官給紙劄(元史/世祖)¶
　　　(紀/)¶
　　　(謹案此給集賢院所𨽻之國/子監葢建立監學時所定也)¶
　　　明¶
　　　監生紙劄於順天府官錢給辦須知紙劄用手¶
　　　本赴祠祭司行移順天府轉屬收買徑送國子¶
　　　監印造公用紙劄共九千六百張春秋二季四¶
　　　千八百張於刑部山西清吏司闗支冬夏二季¶
<pb:KR2l0014_WYG_042-5a>¶
　　　四千八百張於都察院經歴司闗支祭酒司業¶
　　　毎月心紅三兩筆四枝墨一丸大呈文紙三十¶
　　　張封皮小呈文紙三十張毛邉紙三十張竹板¶
　　　一片各該銀四錢四分繩愆㕔毎月心紅三兩¶
　　　筆四枝墨一丸大呈文紙八十張封皮小呈文¶
　　　紙三十張毛邊紙三十張連七紙一百張竹板¶
　　　二片該銀六錢四分西㕔六堂典籍掌饌毎季¶
　　　心紅二兩五錢筆六枝墨二九毛邊紙四十張¶
<pb:KR2l0014_WYG_042-5b>¶
　　　竹板二片該銀三錢典簿㕔毎月硃墨紙筆共¶
　　　該銀四錢七分堂上吏每月紙筆墨銀一錢典¶
　　　簿㕔吏毎月紙筆墨銀一錢四分(明太/學志)¶
　　　嘉靖七年祭酒陸深具題秋祭宜用冰乃行工¶
　　　部造牲盤置冰以禦熱(同/上)¶
　　　(謹案志又謂是時丁祭牲牷太常多以&KR0484;瘯備/數頒胙不敷監中公買以補之則國學之廢弛)¶
　　　(大致可/見矣)¶
欽定國子監志卷四十三¶
