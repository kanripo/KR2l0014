# -*- mode: mandoku-view; -*-
#+TITLE: 欽定國子監志
#+DATE: 2015-08-24 22:48:25.827347
#+PROPERTY: ID KR2l0014
#+PROPERTY: BASEEDITION WYG    
#+PROPERTY: JUAN 卷六十
<pb:KR2l0014_WYG_059-1a>¶
欽定四庫全書¶
欽定國子監志卷六十¶
　　藝文四¶
　　詩賦¶
　　　初拜國子祭酒釋奠太學作　　王士禎¶
　　　雍雍禮樂地肅肅堂廡深皚皚素雪零鬱鬱青¶
　　　松隂堂上鐘虡懸壁中絲竹音末學愧承師撫¶
　　　躬實難任文學盛鄒魯流風感至今早入矍相¶
<pb:KR2l0014_WYG_059-1b>¶
　　　圃夙侍緇帷林未能習禮器遂以玷華簪¶
　　聖朝敷文徳憬彼胥獻琛岧嶤白虎觀諸儒粲璆¶
　　　琳議郎悉承制更老多横襟低徊宫牆下如聽¶
　　　師襄琴¶
　　　丁香花詩(并序/)　　　　　　　謝履忠¶
　　　　太學東序相傳有丁香一株前明大司成龍¶
　　　　石許公復領成均因出為南京少宰感維今¶
　　　　昔對花寄興形之於詩自後同聲仰步者有¶
<pb:KR2l0014_WYG_059-2a>¶
　　　　司成張水南司業王前峰諸公備鐫於石歴¶
　　　　世久逺詩石尚在詢其丁香遂不復識其處¶
　　　　矣夫萬物興替何常揚之則顯匿之則晦千¶
　　　　古靈區異境前人開之後人忽而不理歸於¶
　　　　煙飛雲滅者豈可勝道及今得睹斯石猶見¶
　　　　古人味其遺言惟恐墜地乃與大司成華西¶
　　　　坡李南屏司業登宣之諸先生探究是事循¶
　　　　圖相基重起室宇三間更植丁香數本時當¶
<pb:KR2l0014_WYG_059-2b>¶
　　　　春莫花開素苞繁萼騰彩敷華自公之暇羣¶
　　　　賢濟濟撫景言懷曠如奥如致足樂也闡昔¶
　　　　聞而啟將來獨非流風相續之一機乎忠夙¶
　　　　窺翰墨之林兹以教導為業思步先達之清¶
　　　　塵冀増學宫之雅趣爰綜聖教序半截碑字¶
　　　　集為五言古詩并引其端以記日月¶
　　　謬典國子教宏道慙明時石室契前哲往跡勞¶
　　　夢思名花植幽境風月朗四垂遐哉歴百年獲¶
<pb:KR2l0014_WYG_059-3a>¶
　　　覩翰墨遺懷賢引同志鑑古尋髙基排日剪荒¶
　　　穢庭宇曠東維非無衆卉麗丁香夙所期一朝¶
　　　復清觀心儀良在兹餐霞仙侣接問業諸生隨¶
　　　早春見苞茂還憑化雨滋勝事常不朽遊息端¶
　　　有資願言躡軌躅將使來者知¶
　　　石鼓歌　　　　　　　　　　陳廷敬¶
　　　石鼓歌者韓與蘇我今捉筆捋虎鬚蚍蜉撼樹¶
　　　何為乎推尋鳥跡閒自娛皇頡古愁凝斯須浮¶
<pb:KR2l0014_WYG_059-3b>¶
　　　雲變化萬事徂斗宿下天羣靈趨羲娥掩苒焚¶
　　　劫餘陳倉之野纍纍俱髙穹如屋厚土鋪古物¶
　　　敢侮明神扶博士西顧空嗟吁偉哉餘慶亦一¶
　　　夫鳳翔廟置煩枝梧是時十鼓一鼓殊偽有作¶
　　　者其誰與傳師向氏何雅儒殷勤求訪鼓不孤¶
　　　辟雍保和皆埤汙大觀靖康尾畢逋東遷北徙¶
　　　鳳在笯王宣撫宅湮榛蕪虞集矯矯真吾徒羅¶
　　　列國子森津途安頓妥帖星當樞聖道無害兹¶
<pb:KR2l0014_WYG_059-4a>¶
　　　無虞天作石鼓宣籀書歐陽雖疑理不誣獻襄¶
　　　宇文宣所奴寳玉詎可方碔砆嗚呼石鼓窮鎪¶
　　　鏤流浪豈憚馳與驅艱難歴盡形糢糊鱗甲剗¶
　　　落中不枯人生誰能汝鼓如時哉不遇生良虚¶
　　　我歌石鼔排鬱紆韓蘇歌後補所無¶
　　　古栢行　　　　　　　　　　吳　苑¶
　　夫子廟栢數十株托根自與尋常殊霜實時時垂¶
　　　玉琲風枝往往鳴笙竽含貞挺節亭亭竦儼如¶
<pb:KR2l0014_WYG_059-4b>¶
　　　冠劍森相拱小者猶留十數圍交柯屈鐡煙濤¶
　　　湧一株參天勢更竒鬱蟠元氣何淋漓摩挲嵗¶
　　　月猶可識許公手植非𫝊疑蛟龍攫拏雷雨作¶
　　　黛色翻從半空落斑鱗㸃盡秋後霜百片青銅¶
　　　光灼爍新甫山頭樵徑封武侯祠堂碧草叢西¶
　　　川東魯逺莫致何由突兀撑晴空當年元儒推¶
　　　第一遺經辛苦窮編葺嘉樹栽培用意深周模¶
　　　孔楷千秋則至今偃蓋拂雲端雍容子弟趨盤¶
<pb:KR2l0014_WYG_059-5a>¶
　　　桓豈徒材大資梁棟直欲香清集鳳鸞君不見¶
　　　上林崇臺千尺髙青棠赤椑皆凌霄若論嵗寒¶
　　　卓堅骨坐使萬木慚丰標雝池管領真遭際南¶
　　　榮歳嵗涵葱翠蒼軒櫺門映日寒素華璧水縈¶
　　　波細攀枝摘葉有所思六館三舍應爾師豫章¶
　　　七年人始知不然丹漆將安施¶
　　　石鼓歌　　　　　　　　　　吳　苑¶
　　　辟雍鐘鼓羅俊竒忝臨六館重皋比廟楹掃塵¶
<pb:KR2l0014_WYG_059-5b>¶
　　　釋菜畢顧視石鼔環廡墀彭亨菌蠢數盈十刻¶
　　　畫文字符鼎彛文百二行字五百從甲至癸完¶
　　　無遺始終紀述漁狩事中載䇿命諸臣詞細文¶
　　　淺刻堅且好閱三千載光娥羲曽經缺齧受風¶
　　　雨豈用蟠負承鼇螭韋韓二蘇染大筆助流寳¶
　　　氣長赫曦周宣王時史籀作車攻吉日堪肩隨¶
　　　篇章排比類吉甫體源質古超相斯誰何小儒¶
　　　恣評駁不究根本多然疑先秦西魏駕空說嗤¶
<pb:KR2l0014_WYG_059-6a>¶
　　　㸃欲使成瘢疵自來神物多𨼆見晚出往往千¶
　　　秋垂周官左氏右六籍夘金專門叢詆諆至今¶
　　　首冠甲乙庫儒生穮蓘如畬菑撫兹鼓質最龎¶
　　　厚琱琢山骨窮㕒厜雍城城南久托迹蛟鼉鸞¶
　　　鳳藏&KR0347;姿辭嚴義密難諷讀句奇語重誰思維¶
　　　鴻生鉅學茫不識任春日炙秋風吹縱敲牧火¶
　　　礪牛角却免摹搨傷皮肌譬如深山石犖确歳¶
　　　月久逺無成虧文王紐在禹追蝕其豈屬屬聲¶
<pb:KR2l0014_WYG_059-6b>¶
　　　音為自唐訖今始的皪日星雲漢光天逵髙駝¶
　　　巨艦凡四徙終然碁置¶
　　文宣祠百靈呵䕶神作合𫝊萬萬世遐無期方今¶
天子闡絶學玉函金版皆繙披詎惟瑰辭追雅頌直使¶
　　　鐡畫伴繇芝¶
　　黼帷丹扆多制作慶雲五色紛葳㽔黄支烏弋逺¶
　　　受吏海外來學航於兹峩峩髦士拂芹茆軌度¶
　　　肅整趨委蛇¶
<pb:KR2l0014_WYG_059-7a>¶
聖謨文治四洋溢浩蕩匝匼無津涯講蒐前制載編牒¶
　　　或按周典揚戈麾威靈宣暢讋函夏秀弓彤矢¶
　　　斑陸離從臣才藝敢誇詡稽首拜獻成功詩天¶
　　　球琳琅刻金石潤色鴻業攀姚媯炳麟煌煒照¶
　　　六合卓然此事有職司研搜故實要參考名為¶
　　　石鼓良乖宜建康天發石三截暨禹岣嶁堪旁¶
　　　推石形似鼓制非鼓徇迹忘本差毫釐摩挲彷¶
　　　髴古人意定作閱武岐陽碑¶
<pb:KR2l0014_WYG_059-7b>¶
　　　石鼓歌　　　　　　　　　　王　原¶
　　　我謁太學嵗丙寅九秋既雨天氣新廟貌肅穆¶
　　　迥絶塵右平左墄通堂陳㦸門森立髙嶙峋内¶
　　　塾十鼓碁布匀周宣垂今二千春三代法物希¶
　　　世珍文謨武烈墜復振烝民韓奕學士呻方叔¶
　　　召虎儕鳳麟尹氏仍氏詞絶倫大小二正存其¶
　　　醇大蒐岐陽韎韐親迺命譔列示無垠編詩不¶
　　　入昧所因翻幸虐燄逃暴秦陳倉滅没同泗淪¶
<pb:KR2l0014_WYG_059-8a>¶
　　　李唐獲九竒不純其一刳中投杵頻皇祐得之¶
　　　田野民呵䕶浩刼宜鬼神鋄之黄金錯白銀金¶
　　　人剔取馳北輪宣撫宅廢薶管榛虞公請置功¶
　　　不泯朅來摩挲餘百廵史籀不作難考詢手畫¶
　　　生胝吟燥脣心重古器詞罔伸斑斑駁駁星向¶
　　　晨三百廿五龍蛻鱗九未全蝕亡一辛耳目荒¶
　　　忽雲雷屯鳥跡蝌蚪辨莫真蛟蟠鸞翥勢未馴¶
　　　韓蘇鉅公生不辰强尋難讀淚墮巾矧當愚䝉¶
<pb:KR2l0014_WYG_059-8b>¶
　　　識如燐邈從天漢窺涯津麋鹿連連驂騝駪維¶
　　　鱮維鯉以栁緡約畧大義車攻鄰難以意解取¶
　　　笑嗔我聞彛鼎銘至仁武功勒銘則鼓錞合江¶
　　　鐘石紀禹禋厥制最古聖所循之罘詛楚焉與¶
　　　鈞麗牲沿俗羞彬彬崇尺有咫徑度逡銳上廣¶
　　　下妥帖蹲臼仰虚受鼓覆均圍圓質厚膚理皴¶
　　　緬懷上古風何淳封山禪亭空積薪大書特書¶
　　　摩貞珉髙陵&KR4090;陊邃谷湮其蹟盡逐雲煙湮惟¶
<pb:KR2l0014_WYG_059-9a>¶
　　　聖有作無緇磷縱亡其器詞在紳授受箋釋窮¶
　　　白申况𫝊此鼓士響臻絶勝熹平觀經人怳與¶
　　　楊解揖讓賓幾忘渺末蟣蝨臣生逢□冀充介¶
　　　僎澘然後百六紀身¶
　　　讀王令貽石鼓歌追和子瞻韻　張尚瑗¶
　　　嗚呼古來人物顯晦不可常軼事難從訊遺叟¶
　　　掩抑千年忽昭掲蛟龍撝䕶五丁走魯宫魏冡¶
　　　竹素書祇今一一誦人口烟銷煤燼行復著何¶
<pb:KR2l0014_WYG_059-9b>¶
　　　疑獵碣初唐後爾曰陳倉披草看十亡其一唯¶
　　　存九剜刮土荂拭苔繡琅琅炳若天星栁遂令¶
　　　流𫝊編好事周廟錞于甄墓斗韓公蘇公詩繼¶
　　　作淋漓大筆字運肘聚觀日多口日衆瘡痏彈¶
　　　射爭好莠由來名盛百毁生疑信喧騰供惡友¶
　　　此鼓自唐流至今子復生孫雛哺㝅立乎哀定¶
　　　指𨼆桓零編斷字皆蝌蚪就令餘慶偽手造已¶
　　　堪閱世稱耆耉何况宇文與嬴政羣言示吽一¶
<pb:KR2l0014_WYG_059-10a>¶
　　　夫嗾¶
　　聖朝崇儒興禮樂峩峩泮璧新鬯卣虎觀還聞聚¶
　　　學徒鹿鳴曽説歌矇瞍十碣依然盡無恙靈文¶
　　　翕赩齊岣嶁圜橋受學肩相差古物摩挲手胝¶
　　　厚韋帶摳衣階下誰江表鯫生名氏某觀碑亦¶
　　　厠羣英後俯仰從前難希有司空解辨桐魚鼓¶
　　　中壘能知貳負杻搜求茫昧須博物奚懼墳羊¶
　　　與土狗所嗟歴劫仍至此劉蹶嬴顛視若偶邱¶
<pb:KR2l0014_WYG_059-10b>¶
　　　墟已聴幾鵑聲輦載頻回萬牛首向使仍前尚¶
　　　淪汨牧兒蹴蹋蕘童掊直置金鐘大吕間陸離¶
　　　光彩人爭取自古成名在得地清水難同濁泥¶
　　　垢要之至寳不終棄自分球圖堪世守琉璃質¶
　　　脆櫧葉輕斯須悅目旋彫朽嗚呼君不見方召¶
　　　功勲樊尹才文字模粘石猶壽¶
　　　石鼓歌用蘇子瞻原韻和王令貽張宏蘧¶
　　　　　　　　　　　　　　　　宋　犖¶
<pb:KR2l0014_WYG_059-11a>¶
　　　我髪未燥心好竒周宣獵碣詢遺叟執經曽為¶
　　　國子生屢肅衣冠㦸門走嶙峋驚覩石鼓文欲¶
　　　讀牴牾難上口累朝考究窘鉅公矧我生當千¶
　　　載後樸質輪囷列仍十古蹟剝蝕載維九臨池¶
　　　書學眇蟣蝨筋骨徒教誇顔栁嗒然對此喪所¶
　　　懷昂首髙天爛箕斗我車我馬辨不易畫肚移¶
　　　時動右肘繽紛光景浮雲敲𨽻楷俗書埽稂莠¶
　　　强尋邉旁鬱深衷乍測奥義呼良友卧度夘酉¶
<pb:KR2l0014_WYG_059-11b>¶
　　　推索艱如趙武靈探鷇㝅憶昔中興蒐岐陽紀¶
　　　績銘功勒蝌蚪歌辭烜赫躋雅頌從臣撰述定¶
　　　耆耉或云嬴氏或字文異議相沿誰所嗾天留¶
　　　重器登成均壓倒犧尊與鬯卣趨蹌上舍勤俊¶
　　　髦想像歌工煩矇瞍金石刻畫蛟鼉盤聖作巋¶
　　　然並岣嶁朅來摩挲儼落星元氣淋漓蘚荂厚¶
　　　昌黎子瞻遞咏歎音訓豐碑表某某蹉跎三紀¶
　　　緬神物光怪羅胸詫希有厭親簿領謝文翰忍¶
<pb:KR2l0014_WYG_059-12a>¶
　　　見庭除設械杻拓本寓目心一洗斯邈以還等¶
　　　瓦狗陳倉淪棄鳳翔遷日炙火燒存亦偶流𫝊¶
　　　奕&KR1124;位置妥蹲䲭排比齊其首臼窠曽憐任舂¶
　　　揄牧豎幾遭來擊掊縱經鄭重金玉&KR2450;播蕩戈¶
　　　鋋旋剔取嗟哉顯晦固有時至寳終難辱埃垢¶
　　　出之泥草獻清廟祭酒先生昭世守江右兩生¶
　　　韓蘇才鞭撻風騷若拉朽石鼓之歌欲和難應¶
　　　附此物千萬夀¶
<pb:KR2l0014_WYG_059-12b>¶
　　　仲秋釋奠　　　　　　　　　湯右曽¶
　　　海甸同文日橋門釋奠時牲牢遵舊典肸蠁肅¶
　　　神儀道統三才合儒宗百世¶
　　師器猶存俎豆祀已重壇壝律應清商管齊先上¶
　　　戊期侵階開紫陛列仗擁黄麾韻欲流金石尊¶
　　　看潔象犧璆懸存虡業瑤篚薦堂基素壁留香¶
　　　久靈風卷幔遲僾如函丈接炳若日星垂醴酌¶
　　　思遺版車攻有舊碑槐隂當殿合松蓋拂雲欹¶
<pb:KR2l0014_WYG_059-13a>¶
　　　仙草依幽砌文芹漾碧漪¶
　　清時修禮樂上相主盤&KR1250;調變勲方大精䖍意不¶
　　　疲丹楹浮翡翠碧瓦䕶琉璃瑞氣澄清靄祥光¶
　　　接曙曦淵源繼顔閔名徳重臯䕫璧水羣賢在¶
　　　蘭臺百籍披宗風𫝊絳帳家法守皋比吾道今¶
　　　安仰斯文總在兹青衿諸弟子聨袂獻新詩¶
　　　太學紀事十首　　　　　　　彭會淇¶
　　　　謁廟¶
<pb:KR2l0014_WYG_059-13b>¶
　　　夙昔蓬山展拜䖍移官喜近¶
　　聖人前雍容導引羅衿佩親切趨承到几筵末學¶
　　　愧分新絳座儒臣榮溢舊青氊回思釋褐春風¶
　　　日叨被¶
恩光十七年¶
　　　　釋菜¶
　　　曈曨殿角啟朝暾月吉親¶
　　師古禮存肅若朝儀齊虎拜頒來法醖獻犧尊教¶
<pb:KR2l0014_WYG_059-14a>¶
　　　先鼓篋歌鳴鹿潔薦溪毛效采蘩樺燭影搖羣¶
　　　吏散緑隂深鎖映朱垣¶
　　　　齋宿¶
　　　初擕襆被入西廂半榻琴書靜夜張¶
聖主齋宫親祝册小臣清署自焚香鈐聲到枕風吹閣¶
　　　栢影横階月轉廊𨼆𨼆晨雞纔動聴橋門劍履¶
　　　已成行¶
　　　　陪祀¶
<pb:KR2l0014_WYG_059-14b>¶
　　　春秋秩祀重雍宫庭燎光齊鹵簿同鵷鷺隨班¶
　　　光九列牲牢將事盡三公欣從俎豆趨承下得¶
　　　厠衣冠拜舞中分胙擕歸叨¶
聖澤也登鼎實薦宗工¶
　　　　觀樂¶
　　　釋奠工歌雅奏揚先期陳設兩楹旁賁鏞駕刻¶
　　　螭頭重簫鼓形摹鳳咮長譜出元音風渾穆𫝊¶
　　　將法器日輝煌¶
<pb:KR2l0014_WYG_059-15a>¶
聖人自建中和極豈獨司存有奉常¶
　　　　會講¶
　　　夜燃藜火一燈青曉起攤書向廣庭談引清風¶
　　　傾滿座坐移晴日上疏櫺噌吰鐘鼓齊觀聽想¶
　　　像羮牆見典型自是¶
　　熈朝文教洽期門子弟盡横經¶
　　　　校課¶
　　　廊廡隂森樹影髙每擕多士競濡毫當年問字¶
<pb:KR2l0014_WYG_059-15b>¶
　　　惟寒畯此日程材盡譽髦淬厲秋風誰奮翮吚¶
　　　唔午夜尚焚膏¶
　　國恩思報慙無補次第鉛黄敢憚勞¶
　　　　習射¶
　　　矍圃風流在澤宫不徒男子事桑蓬即今禦侮¶
　　　歸樽俎大抵竒英讓沛豐决拾既調年正少鞬¶
　　　櫜纔解賦還工太平¶
天子勤蒐狩好侍長楊與射熊¶
<pb:KR2l0014_WYG_059-16a>¶
　　　　檢書¶
　　　太學書樓儼石渠登樓猶見有藏書棗梨充棟¶
　　　沈蛛網篇帙盈箱走蠧魚檢㸃不辭臣職在捜¶
　　　羅應念¶
　　國恩餘我¶
皇著述髙千古好待新頒内府儲¶
　　　　修碑¶
　　　牆隂石碣幾縱横土蝕苔侵草自生剩有姓名¶
<pb:KR2l0014_WYG_059-16b>¶
　　　𫝊甲第尚將年號認元明虎闈標榜承新寵雁¶
　　　塔留題感舊情幸際昇平文物備殘碑拂拭若¶
　　　為榮¶
　　　遊國學摩挲石刻恭賦二律　　劉　凝¶
　　　雲烟滿目結交神樂石於今始得親瞻¶
　　聖雁行如弟子聳霄虯幹遜先秦(殿前老栢六十/一株䕃蔽數畝)¶
　　　(肅人心目其巨者合抱右旁/一株輪囷離竒尤為古物)産岐遊汴老燕邸¶
　　　辱臼榮金續火薪暮雨朝風悲□嗼桐魚考伐¶
<pb:KR2l0014_WYG_059-17a>¶
　　　和鳴錞¶
　　　幾家箋注幾家詳史籀當年義類長並建兩都¶
　　　通臂指特咨分陜重封疆(石鼓詩言言乂安要/道至於兩都與分陜)¶
　　　(尤為西周/一大闗鍵)采詩原不編金石(孔子西行不到秦/此韓昌黎謬解)¶
　　　汲古寧堪比衛王篇什固多知者少寒山共語¶
　　　歎岐陽¶
　　　太學白丁香詩(雍試/作)　　　　　周清原¶
　　　翠靄輕籠靚素籹枝頭㸃㸃綴寒光月明有水¶
<pb:KR2l0014_WYG_059-17b>¶
　　　皆為影風靜無塵别遞香一自宫牆容弱質漫¶
　　　隨桃李鬬穠芳獨憐澹冶當春暮應許栽培向¶
　　　玉堂¶
　　文廟釋褐¶
　　　數仞宫牆霄漢連兩楹俎豆故依然曽陪鼓篋¶
　　　三千士重到橋門二十年末學豈増科目重菲¶
　　　才特荷¶
聖人憐較他儕輩䝉¶
<pb:KR2l0014_WYG_059-18a>¶
恩早獨在青衫未換前¶
　　　石鼓歌　　　　　　　　　　沈徳潛¶
　　　九天星精化為石墜落平地三千霜纍纍十鼓¶
　　　重琬琰迄今太學生寒芒籀文蝌蚪形髣髴强¶
　　　尋跟肘推偏旁車攻馬同建旄旐東都氣象何¶
　　　焜煌蛟龍觺觺牙角厲羣靈荒忽驂鸞凰字𫝊¶
　　　三百三十四其餘齾缺難推詳始從陳倉歴鳳¶
　　　翔輦來燕京由靖康飄零遷徙閱兵火石刻直¶
<pb:KR2l0014_WYG_059-18b>¶
　　　欲關興亡周秦真蹟多漫滅穆滿馬磴𫝊荒唐¶
　　　嶧山之碑遭野火之罘片石付渺茫中興獵碣¶
　　　獨無恙成周¶
　　昭代遙相望神明鬼物永呵䕶天應眷念岐西王¶
　　　聖賢法物理不朽豈以世逺淪滄桑傳聞禹碑¶
　　　在岣嶁紅文緑字垂琳琅昌黎搜索不相遇咨¶
　　　嗟涕淚流滂滂後人尋山得蹤跡恍惚雲際摩¶
　　　青蒼安得移載置一處臯益申甫陪同堂方今¶
<pb:KR2l0014_WYG_059-19a>¶
　聖皇崇道術辟雍鐘鼓紛趨蹌圜橋聴講日千計何¶
　　　止觀者如堵牆討搜遺文補殘缺驂騝趩&KR1946;煩¶
　　　校量長楊從獵撰詞賦敷陳功徳追岐陽自慚¶
　　　貧賤伏草莽仰望無路排天閶¶
　　　成均古槐歌　　　　　　　　張若霍¶
　　　洙泗微言啟靈鑰一燈未墜承伊洛宋元之際¶
　　　許懷州間起相師返衰弱當時講習擁臯比胄¶
　　　子侁侁聞木鐸一勺難窮學海瀾三雍敬奉人¶
<pb:KR2l0014_WYG_059-19b>¶
　　　師約雲蒸雨降名嶽尊芒寒色正秋星作東西¶
　　　兩序集儒紳地靈一氣相迴薄西山蒼翠落庭¶
　　　除璧水澄波下寥濶講堂髙踞西北隅鼉鼓鯨¶
　　　鐘振絶漠是時樹人等樹木梁棟名材入斤削¶
　　　有槐成市古所云拱把微生手親度不知樹閱¶
　　　幾滄桑成毁曽誰考崖略天禧古栢慈仁松僵¶
　　　立青冥煙雨合腹垂癭疣穴螻蟻巢怯童髠翻¶
　　　鸛鶴巋然獨剩魯靈光五百流年箭雜彍我¶
<pb:KR2l0014_WYG_059-20a>¶
　　朝文教遍遐陬萬里如呼順風納執經負笈逮諸¶
　　　蕃侍子冠巾雀魚躍四海謳歌答管絃¶
兩宫温清聞韶濩長樂筵陳¶
萬夀觴天酒春生¶
　聖人酢丹鳳門前字十行¶
　詔曰求賢兼賜爵¶
壽母推恩及泮芹文思肄雅賡場藿懽聲雷動九衢人¶
　　　六館生徒躡芒屩此槐冬枿忽春榮生意婆娑¶
<pb:KR2l0014_WYG_059-20b>¶
　　　頓如昨槎枒老榦出勾尖張王新枝翻笋篛虬¶
　　　鬚徐展碧&KR0586;毺兔目紛翻緑瓔珞鳴風不改舊¶
　　　笙竽作勢仍為古拏攫金絲殷壁衆音和石鼓¶
　　　搜竒千手拓堵牆觀者歎且詫漢栢秦松皆退¶
　　　却産祥當與孔檜俱論年何不莊椿若一物能¶
　　　迴造化慈千秋不受風霜虐澤及太清下太寧¶
　　　芝草葳㽔醴垂酪淑氣先徵首善區光風早扇¶
　　　幽人壑小臣額手誦薪槱願植巖廊光五柞¶
<pb:KR2l0014_WYG_059-21a>¶
　　　太學十詠　　　　　　　　　王雲廷¶
　　　　周宣石鼓¶
　　　頫首謁橋門蒼然獵碣存籀書三古逺法物百¶
　　　王尊繡幕金華殿沙流石鼓村何如托韓筆長¶
　　　此老乾坤¶
　　　　元代老槐¶
　　　堂右孤槐在留𫝊說魯齋春風今已邈手澤尚¶
　　　堪懐雨色蒼皮溜苔痕朽骨埋鼓鐘誰繼響寂¶
<pb:KR2l0014_WYG_059-21b>¶
　　　寞伴空階¶
　　　　栢庭翠䕃¶
　　　鬱鬱復葱葱參天黛色同染袍分栁翠照案映¶
　　　藜紅晝靜常疑雨庭閒自嘯風斜陽銜殿角金¶
　　　碧聳層空¶
　　　　石井甘泉¶
　　　丹墀檜影森下有寒泉冽未辨活水源頗憂脩¶
　　　綆折一泓鑒鬚眉古甃藏冰雪應為苦吟人酌¶
<pb:KR2l0014_WYG_059-22a>¶
　　　兹消煩熱¶
　　　　兩序書聲¶
　　　書聲喧兩廡無復辨琅琅疎宻參簷溜悠揚徹¶
　　　院牆閉門山共靜抱膝興偏長何處遙相和新¶
　　　蟬噪晚涼¶
　　　　六堂燈火¶
　　　傳柝三更靜挑燈六館明參差螢案亂掩映月¶
　　　忩横風露空堂迥凄其夜氣清懸知太學客不¶
<pb:KR2l0014_WYG_059-22b>¶
　　　羨照長檠¶
　　　　長廊步雨¶
　　　積雨長廊寂跫然聴足音入簾多草色環戸半¶
　　　槐隂好鳥時三哢幽蛩更一吟不須深谷去自¶
　　　少軟塵侵¶
　　　　射圃歸鴉¶
　　　一望蒼茫裏閒登矍相㕔歸鴉寒樹集落日逺¶
　　　山𠖇過此懷觀徳何人繼勒銘寧須盡投筆編¶
<pb:KR2l0014_WYG_059-23a>¶
　　　簡始垂青¶
　　　　輦道月明¶
　　　皓月紛紛白&KR0156;倫堂外多長衢光瀉水夾徑露¶
　　　穿莎涼意生衣袂秋聲入院柯倚簷還展卷莫¶
　　　問夜如何¶
　　　　橋門雪霽¶
　　　雪後望宫牆粲然出紛繪鏗鏘墜簷簪瓔珞挂¶
　　　庭檜拂石有古碑踏冰挹晨靄豈惟耳目清悠¶
<pb:KR2l0014_WYG_059-23b>¶
　　　悠與神會¶
　　詩賦附¶
　　　元¶
　　　石鼓賦(有序/)　　　　　　　　周伯温¶
　　　予嘗考古石刻而岐陽石鼓為第一每讀韋韓¶
　　　蘇三君子之歌心蓋竒之訪諸士大夫具在京¶
　　　師欲往一觀而無由也皇上踐祚之始年有詔¶
　　　置石鼓太學遂列於¶
<pb:KR2l0014_WYG_059-24a>¶
　　宣聖廟之兩塾尊之也明年改元皇慶余列國子¶
　　　生撫玩之獲償所願夫以三代遺物置庠序中¶
　　　盛典也韓詩有云聖恩若許留太學諸生講解¶
　　　得切磋蓋欲而不得故冀之於乎韓公不得見¶
　　　於昔時而吾輩得見於今日何幸如之輒為賦¶
　　　曰¶
　　　周有石鼓今在辟雍列橋門而甲乙相輝暎於¶
　　　西東紛質理之泐蝕偉形制之穹崇有文秩秩¶
<pb:KR2l0014_WYG_059-24b>¶
　　　有詞渢渢法皇頡之妙畫續小雅之變風蔚兮¶
　　　九天之儀鳳蜿兮六合之神龍欣獸魚之物庶¶
　　　嘉車馬之攻同歴歴兮瓊株森竦於元圃依依¶
　　　兮神雲𨼆見於蒼穹嗟追琢之渾厚或制作於¶
　　　天工於維宣王宏振頺綱四國既遂百職既張¶
　　　□兹農暇載飭戎行踵武前人蒐於岐陽史籀¶
　　　才藝當時俊良播之聲詩勒之琳琅其形之不¶
　　　一者因樸質之自然其數盡於十者表治極而¶
<pb:KR2l0014_WYG_059-25a>¶
　　　功揚在戰國暴秦而韜晦者抑貞介逺其汚辱¶
　　　歴兩漢六朝而不泯没者必神物為之䕶防嵗¶
　　　紀茫茫顯於李唐韋韓歌之藹其有芳迄宋宣¶
　　　和斯遷於梁金人襲没遂歸朔方維天子之龍¶
　　　飛當文運之日昌誕降徳音輦登上庠文石重¶
　　　藉用衛兩旁六經彛訓因時表章大比曠典同¶
　　　曰舉揚遐邇縱觀陳迹復彰嗟夫九州之鼎已¶
　　　沈淪而不可得岣嶁之石又漫滅而不復有惟¶
<pb:KR2l0014_WYG_059-25b>¶
　　　斯文為至寳實終古之罕偶惜捃摭之有遺不¶
　　　見稱於魯叟何人之蚩蚩窪一為臼質損文存¶
　　　庸詔永久後乎此者豈無祖龍之頌功茂陵之¶
　　　封禪亦皆埋仆於榛莽雖萬一之或𫝊適足以¶
　　　著其君之無取然則石鼓之周流於世者天非¶
　　　徒夀之蓋以寄古文於不朽也乃作詩曰刻石¶
　　　鼓兮周賢王置之學兮自我皇紛胄子兮樂未¶
　　　央曰詠歌兮揚揚維大道兮無疆齊地久兮天¶
<pb:KR2l0014_WYG_059-26a>¶
　　　長維斯鼓兮作配勿壞兮勿傷保億齡兮於耿¶
　　　光(賦/彚)¶
　　　送國子伴讀倪行簡赴京　　　吳　澄¶
　　　瀲灧離杯泛九霞還家未久便辭家出門惻惻¶
　　　重闈逺前路漫漫萬里賖不怕狂風妨去鷁偏¶
　　　愁寒月照棲鴉諸生凝望須君至共贈新詩賞¶
　　　雪花(草廬/集)¶
　　　書上京國子監壁　　　　　　虞　集¶
<pb:KR2l0014_WYG_059-26b>¶
　　　神京極髙寒幽居了晨夜雷風無時發零雨每¶
　　　飄灑炎光不到地蕭爽度長夏大化漠無宰豈¶
　　　必事陶冶揚雄不曉事守道栖栖者元經百無¶
　　　徵白髪謾盈把(道園學/古録)¶
　　　次韻國子監同官(二/首)　　　　　虞　集¶
　　　坐𨼆烏皮髀肉消諸生應笑嬾邊韶階前老馬¶
　　　隨秋草袖裏遺編俟早朝乞米西鄰晨有粥思¶
　　　家南國暑無綃經明亦是歸耕好清夢無時萬¶
<pb:KR2l0014_WYG_059-27a>¶
　　　里橋¶
　　　學宫南直禁垣隂假寓惟愁兩壁沈一曲鏡湖¶
　　　遺老事三年經幄小臣心銀河囘夜天逾近草¶
　　　徑迎秋露轉深珍重鄉人居巷北時能來往和¶
　　　烏琴(同/上)¶
　　　辟雍賦　　　　　　　　　　楊宗瑞¶
　　　聖元誕膺天命徳洽仁浹三陲晏然萬國臣妾¶
　　　神聖代作武功赫然天啟聖皇乘龍御天登三¶
<pb:KR2l0014_WYG_059-27b>¶
　　　邁五繼後光前斂五福以錫庶民橎仁風而胞¶
　　　八埏厭吏治而樂士賤逺物而寳賢乃尚文徳¶
　　　韜武功一制度作辟雍聲教被乎遐邇隆運軼¶
　　　乎時雍其為制也璧月印海洄風舞漪方壺屹¶
　　　兮中峙長虹爛兮四垂黌序秩兮奐輪簷甍翊¶
　　　兮翬飛産三秀兮殿楹羅石鼓兮庭闈八户闔¶
　　　闢兮乾坤九楹儼雅兮壁奎鼓鐘頌其於樂振¶
　　　鐸宣其教辭翫芹藻兮澄碧俯菁莪兮中坻澹¶
<pb:KR2l0014_WYG_059-28a>¶
　　　文魚兮遊戲肅威鳳兮來儀乃有髦士碩儒咸¶
　　　集於兹馴良喻兮徳驥朋來况兮總龜紛冠蓋¶
　　　兮後先翳裾佩兮陸離建嘉猷兮二典擬鴻休¶
　　　兮六詩並追芳兮伊周齊接武兮咎䕫𠲒咀繽¶
　　　天之葩欬唾明月之珠是皆素邱園之賁而來¶
　　　賓上國之輝者也至若萬乘戾止六龍馳馭日¶
　　　表肅穆天顔沖邃百王駿奔千官肅懿以祀以¶
　　　饗禮嚴物備飲食三老釋奠¶
<pb:KR2l0014_WYG_059-28b>¶
　　素王洞洞屬屬濟濟蹌蹌耄倪仰聴而咨嗟億兆¶
　　　嚮風而樂康在泮宫而宴樂陋魯侯而不齒圜¶
　　　橋門而觀聴視漢世其孰昌乃進諸生論經史¶
　　　研治否推今古色笑以教匪狎匪怒聖敬曰躋¶
　　　恩渥時澍頌聲嫓乎韶夏慚徳薄夫湯武於是¶
　　　益窮致治爰發徳音誕告多方簡擢士林思臻¶
　　　霖雨之佐以協宵旰之心集天下之英才軌行¶
　　　藝於京國鵾鵬奮兮南溟驊騮空兮冀北捫膺¶
<pb:KR2l0014_WYG_059-29a>¶
　　　拊心揮雲吐虹來遊來歌載歌辟雍歌曰環璧¶
　　　水兮作辟雍建文治兮啟淳風進多士兮表至¶
　　　公翳令徳兮垂無窮恢宏庠序之制作兮酌凖¶
　　　成均之遺蹤固非後世之所擬倫兮宜與唐虞¶
　　　成周而等隆不然何以表皇元萬億年太平之¶
　　　成功(賦/彚)¶
　　　石鼓　　　　　　　　　　　掲徯斯¶
　　　孔廟頽垣下周家石鼓眠苔分敲火跡雨洗篆¶
<pb:KR2l0014_WYG_059-29b>¶
　　　蝸涎野老偷為臼居人打賣錢有形終一盡流¶
　　　落漫堪憐(秋宜/集)¶
　　　陳彦理昨以漢石經見遺今承寄詩索石鼓文¶
　　　　答以此作　　　　　　　　吳　萊¶
　　　横山先生多古玩太學石經分我半魏公世藏¶
　　　資州本金石録中還散亂當時愛竒巧收拾筆¶
　　　畫昭回映雲漢流𫝊到我乃不逺虬甲鳳毛真¶
　　　可惋自從得此未有報岐陽石鼓天下觀昔則¶
<pb:KR2l0014_WYG_059-30a>¶
　　　敲火今斵臼駱駝載歸石盡爛倉沮以後即史¶
　　　籀先代遺寳列圭瓚中郎變篆生八分二者不¶
　　　敵何足算先生嗜書出法帖青銅堊壁手脫擥¶
　　　漆書科斗不通俗蛇蚓蟠結强塗竄先生博學¶
　　　抱聖經焚膏繼晷日躭翫韋編鐵擿只紙傳鄒¶
　　　魯精髓合淹貫國子門開塵没城蓬萊閣廢草¶
　　　堆岸春秋徒聞璧可假道德詎信鵝能換古今¶
　　　所重在周典周史面目極□□聖心不死不在¶
<pb:KR2l0014_WYG_059-30b>¶
　　　石日月行天旦復旦吾家故紙本不惜驪頷有¶
　　　珠吾欲鍛向來見辱亦云然焦尾之餘爭免爨¶
　　　先生安坐幸勿躁歲晚相逢笑拍案屏除許事¶
　　　不須說好與吾儒峙楨榦(吳淵/潁集)¶
　　　贈陳九成遊國學　　　　　　李　存¶
　　　黄雲潭潭天欲雪陳子初來即言别值吾築室¶
　　　正狼籍為煑春茶供再啜子宗九江稱義門明¶
　　　年挾策遊成均奎章先生賦詩贈秋波一幅清¶
<pb:KR2l0014_WYG_059-31a>¶
　　　無塵竊聞國初許祭酒正義堂堂古希有諸王¶
　　　駙馬皆敬憚帳下公卿列先後即今規矩猶當¶
　　　時肥羊大餅午不飢願君努力積分數他日錦¶
　　　衣當晝歸(元文/類)¶
　　　明¶
　　　石鼓詩(有序/)　　　　　　　　唐之淳¶
　　　洪武丁卯秋九月余在燕城觀石鼓因賦四十¶
　　　韻己巳三月鄉友趙撝謙氏持墨本來京師俾¶
<pb:KR2l0014_WYG_059-31b>¶
　　　余録諸卷尾¶
　　　郡學舊辟雍中有岐陽鼓古今所聞十左右各¶
　　　惟五離離大星隕兀兀壞雲補纍纍營竈減落¶
　　　落陳沙聚質若切元玉制若覆氣釜精若鎔五¶
　　　金文若斷釵股孤峯割秋瘦千葩耀春嫵森嚴¶
　　　列戈矛爾雅冠章甫厓冰溜靜懸海暖浪掀舞¶
　　　推輈半折軸敗舫或遺艣小龍彭蠡歸大鵬扶¶
　　　揺舉斷苔明碎錦古墨漬潤礎思昔委秦郊雷¶
<pb:KR2l0014_WYG_059-32a>¶
　　　電驚草莽耒牛礪其角鑿臼加以杵幸今依黌¶
　　　宫星日照廊廡圭璧遜其儀俎豆與之伍脫非¶
　　　天意憐或是神明祐深檐白晝永老屋翔鸞翥¶
　　　晴連晝㦸隂冷濕宫牆雨諸生獲講解髦士資¶
　　　訓詁啟鑰煩豎閽搨本利商賈韋辭表姫周韓¶
　　　語懷李杜雄章迭鏗鍧遺恨寄酸楚紛紜歐蘇¶
　　　作詰屈薛鄭譜稱評雖靡定仿像詎非古鯫生¶
　　　千載下匏繫三江滸神徒馳周南足不出城府¶
<pb:KR2l0014_WYG_059-32b>¶
　　　適從遼碣役遂作幽燕旅平生慕竒聞一日獲¶
　　　嘉覩初臨色愈莊欲狎氣斯沮如親至東都揖¶
　　　讓申與甫如親與田獵搏攫兕與虎如虚藜莧¶
　　　腹烹太牢肥羜如洗蜩蟬耳聆笙磬柷敔羇愁¶
　　　破昏懵喜氣浹眉宇時維躔夀星嵗甲在疆圉¶
　　　天寒號䲭梟城荒茂禾黍宗周本余懷覽古亦¶
　　　天與摩挲重圖訓䠞蹜媿庠序聊陳曹檜風式¶
　　　繼韓韋武(萍居/稿)¶
<pb:KR2l0014_WYG_059-33a>¶
　　　登崇文閣　　　　　　　　　陳　璉¶
　　　巍乎髙哉崇文之閣兮吾不知其幾百尺突兀¶
　　　直倚蒼㝠中雕簷髙飛近曉日瓊牕洞啟來清¶
　　　風前瞻兮帝闕下顧兮辟雍京畿鬱兮千里五¶
　　　雲近兮九重太行西來兮迤邐居庸北拱兮巃¶
　　　嵸峯巒逺近共環峙削出朶朶金芙蓉是中竒¶
　　　勝甲天下何况此地名儒宗圖書浩瀚紛莫數¶
　　　文光夜吐猶晴虹漢家天禄之不可復見兮幸¶
<pb:KR2l0014_WYG_059-33b>¶
　　　喜斯閣之髙崇值校文之多暇日徙倚而從容¶
　　　愛扶輿磅礴之竒秀兮呼吸盡使歸心胸闌干¶
　　　笑拍飛鳥上豪氣不減陳元龍俯視十二衢車¶
　　　馬塵濛濛欲招李謫仙更拉東坡翁長此共笑¶
　　　傲不使心忡忡葡萄酒傾瑪瑙甕日醉三百玻¶
　　　璃鍾人間亦是有勝境何必逺度扶桑東願裁¶
　　　上雲樂進入蓬萊宫上將萬夀祝天子文風聖¶
　　　化永與天地長無窮(文翰/類選)¶
<pb:KR2l0014_WYG_059-34a>¶
　　　石鼓歌　　　　　　　　　　李東陽¶
　　　昔聞石鼓在太學鼓形穹窿石犖礜髫年釋褐¶
　　　隨班行未識研覃與揚㩁始官翰林嵗分獻晚¶
　　　以代祀觀尤數我思古人不可見健筆雄詞兩¶
　　　超卓宣王謨烈繼成康况有文章存古朴是時¶
　　　風俗蓋渾灝其臣拜頌俱堅確勒功太廟告中¶
　　　興講武岐陽猶獵較于時旋凱奏鐃歌于時揚¶
　　　言播聲樂靈祗地不愛圖書引石天然謝雕琢¶
<pb:KR2l0014_WYG_059-34b>¶
　　　垂垂股折屋漏痕𨼆𨼆昏星露芒角初如淮徐¶
　　　振師旅壯士當場鳴劍槊又如申甫端冠紳擯¶
　　　相聨階舞干箾年深嵗長世運改誰向鴻荒究¶
　　　緜邈嬴劉以後無此文直與混沌分清濁驟看¶
　　　筆勢尋風骨細剔苔痕認斑駁原抛野擲墮榛¶
　　　菅冬經霜雪夏冰雹疑隳大鼎存銘識似毁明¶
　　　堂露榱桷當時十鼓一為臼猶幸農家事舂㪬¶
　　　愛惜應勞神䕶訶搜尋不厭山磽确暗中摸索¶
<pb:KR2l0014_WYG_059-35a>¶
　　　亦可知辨口尚煩泣楚璞聖朝天子方好儒森¶
　　　列㦸門䕶重幄聞之興慕且興敬以手摩挲防¶
　　　擊撲我生學篆希前蹤下視俗書羞齷齪家藏¶
　　　舊本出梨棗楮墨輕虚不盈握行年七十始研¶
　　　求老臂支撑目昏眊拾殘補缺能幾何以一涓¶
　　　埃禆海嶽太原宋生生好竒鐡筆為予親刻斵¶
　　　吁嗟往者不復還庶免方來盡漫剥請從祭酒¶
　　　告諸生誦此衣冠日薰濯(懷麓/堂集)¶
<pb:KR2l0014_WYG_059-35b>¶
　　　三月八日扈從視學聽講說命文言有作¶
　　　　　　　　　　　　　　　　程敏政¶
　　　萬乘隆師禮不煩上庠開講重淵源朝衣絢日¶
　　　金緋匝御幟迎風錦繡翻相業古來存說命從¶
　　　龍今日感文言鳳團分賜叨陪坐願續聲詩紀¶
　　　治元(篁墩/集)¶
　　　彭祖觀井圖　　　　　　　　吳　寛¶
　　　賈客適江海洪濤渺無津忽然&KR0275;風作舟楫竟¶
<pb:KR2l0014_WYG_059-36a>¶
　　　漂淪蜑叟川上浴何殊白鷗馴寧知有飢鰐俟¶
　　　汝水之濱履危信多險處坦終無屯所有下堂¶
　　　戒名言推子春鬱然大樹下誰寫彭祖真飄蕭¶
　　　白髪叟千年貌如新草間者塪井蛙股諒可伸¶
　　　保身乃至此夀合希莊椿古人不可作故事從¶
　　　誰論此老飲水活應仗汲井人彼欲一往觀人¶
　　　當置車輪中心宜&KR0502;惕豈徒保吾身聊成一轉¶
　　　語圖畫固有因兹事有與無不須吾重陳紛紛¶
<pb:KR2l0014_WYG_059-36b>¶
　　　奉遺體足以驚凡民(匏庵/集)¶
　　　謁¶
　　孔廟　　　　　　　　　　　　李夢陽¶
　　　端笏陪朝列時禋謁¶
　　聖林㦸門留石鼓春殿靜珠琴奎府星連切璧池¶
　　　龍躍深詵詵趨國子早晚翠華臨(空同/集)¶
　　　觀石鼓歌　　　　　　　　　何景明¶
　　　我來太學謁¶
<pb:KR2l0014_WYG_059-37a>¶
　　孔廟下觀㦸門石鼓陳之罘詛楚已薶没此石照¶
　　　燿垂千春苔昬蘚澀讀難下蟲彫鳥剥細不分¶
　　　古畫詰曲蛟龍𨼆石氣慘澹烟霧紛周王功勲¶
　　　史籀筆數石散落岐陽濱中興氣象豈復覩大¶
　　　篆意格誰曽聞先秦文字稍近古兩漢摹搨多¶
　　　失真六朝以來尚靡麗鍾王往往稱通神唐愈¶
　　　宋軾遞歌歎長篇險韻句悲辛大觀之間入汴¶
　　　國君王好藝崇斯文髙駝巨艦逺載致金填玉¶
<pb:KR2l0014_WYG_059-37b>¶
　　　嵌𫝊相珍靖康乘輿忽播蕩保和玩物隨烟塵¶
　　　神驅鬼守散復聚至寳豈得空沈淪文皇北來¶
　　　定燕鼎不置太廟留成均博士無煩上書請諸¶
　　　生頗得親講詢虚廊畫壁安置穏大厦長檐覆¶
　　　蓋新不隨鐘鼎怨磨滅已與琬琰爭嶙峋平生¶
　　　博覽愛古蹟世上墨本徒紛紜此雖殘缺嵗已¶
　　　久尚覺隻字輕千緡璧池日月動華衮奎閣星¶
　　　斗羅貞珉嗚呼¶
<pb:KR2l0014_WYG_059-38a>¶
　　孔廟在萬世此石與廟長無湮(大復/集)¶
　　　署後丁香爛開有感(有序/)　　　王同祖¶
　　　　大司成公廨後有丁香一株閱嵗已久龍石¶
　　　　許公再莅辟雍不踰年擢南少宰因俯仰今¶
　　　　昔嬰情去來對花賦詩興懷髙逺今大司成¶
　　　　水南張公覽而和之金石並奏雅音舂容不¶
　　　　可及已祖忝先後佐二公周旋輒次韻并手¶
　　　　書登石以識一時盛事¶
<pb:KR2l0014_WYG_059-38b>¶
　　　不見花開已六年重來相對更相憐花應笑我¶
　　　今仍去我獨㸔花一莞然疎影澹籠春檻月暖¶
　　　香晴拂禁城煙浮生蹤跡原無定海鶴江鴻萬¶
　　　里騫(原/倡)¶
　　　仙卉栽培自昔年上林芳色轉堪憐不愁花樹¶
　　　常為主但寄萍蹤亦偶然春晚軒牕㸔爛漫晝¶
　　　長亭館起雲煙我來公去遙相憶天漢雲槎獨¶
　　　望騫(和/韻)¶
<pb:KR2l0014_WYG_059-39a>¶
　　　東華塵土漫經年坐對名花靜可憐細雨一庭¶
　　　香自發春風三月興悠然時飄璧水流丹藻更¶
　　　倚蓬山生紫煙最羨羽儀雙彩鳳每從霄漢想¶
　　　髙騫(和/韻)¶
　　　秋祀¶
　　先師恭述　　　　　　　　　　王慎中¶
　　　維馨歆嵗事有侐恭明神豐功報宜重¶
　　孔祀典攸敦明明天子命宣哲協欽文咨惟百工¶
<pb:KR2l0014_WYG_059-39b>¶
　　　長曰予克宅臣攝祀昭我將奏假具惟寅庶僚¶
　　　既濟濟多士亦振振肆佾表殷薦大烹羞明禋¶
　　　格思儼無斁仰止儀自遵大哉¶
　　聖人徳展為帝者賓(遵巖/集)¶
　　　次丁香花韻(有序/)　　　　　　李元春¶
　　　　東廂舊有丁香花大司成龍石許水南張二¶
　　　　公相繼倡和少司成王公次韻手書登石萬¶
　　　　厯癸酉春以司計從事成均依韻賦和興仰¶
<pb:KR2l0014_WYG_059-40a>¶
　　　　止之思耳¶
　　　名花培植始何年玉署相㸔倍可憐不與國色¶
　　　爭竒麗自爾天香出澹然疎影騰霞横絳帳緑¶
　　　隂浮座散青煙倚闌斜日烏啼靜仙籞鶴鳴遶¶
　　　夢騫¶
　　　石鼓歌　　　　　　　　　　朱國祚¶
　　　橋門左右獵碣十形如古礎相排連窪中或與¶
　　　虀臼似抱質可敵瑤琨堅𫝊書昔自太史籀比¶
<pb:KR2l0014_WYG_059-40b>¶
　　　於大篆尤瑰姸其辭典奥儷二雅髣髴吉日車¶
　　　攻篇周京遺製衆所信疑義莫定文成宣紛綸¶
　　　雖滋翟鄭議審視終異秦斤權下逮宇文豈能¶
　　　爾虀堂所見毋乃偏嗚呼人物不易覩三代舊¶
　　　跡希流傳巫咸告辭熊相詛裕陵寳惜今棄捐¶
　　　比干銘折衛州壤穆滿書徙壇山巔㑹稽窆石¶
　　　字茫昧岣嶁祕跡文紏纒掎摭非乏好竒士千¶
　　　搜萬索無真詮詎若十鼓離復合陳倉入汴還¶
<pb:KR2l0014_WYG_059-41a>¶
　　　留燕氊包席裹槖駝背塵䝉露濯蝸牛涎置諸¶
　　　太學始皇慶於今又歴二百年深檐五丈密蓋¶
　　　䕶不受長雨闌風顛我來摩挲輒終日證以郭¶
　　　薛施潘箋凝思斵桐來自蜀叩之定有聲淵淵¶
　　　文殘非因硬黄搨劃缺反憾鈎金填長廊無人¶
　　　起題壁回視落景棠梨懸(介石/齋集)¶
　　　石鼓　　　　　　　　　　　郭天中¶
　　　鼓非石霣者星文非鼓勒者銘焚外書刪外經¶
<pb:KR2l0014_WYG_059-41b>¶
　　　經雅頌書典刑𨽻秦漢徑睒庭篆龍鳥藍溲青¶
　　　臼謝杵舂戮停嵌辭金波畫零我拜手以誦兮¶
　　　神之聴¶
　　　賦&KR0156;倫堂前石晷　　　　　　袁廷玉¶
　　　流沙迢迢隔溟渤不取昆吾鑄竒物杏壇花開¶
　　　春晝遲帝遣良工琢山骨圓如蒲璧巨如輪三¶
　　　尺瑤臺髙捧雲子午南北已定位䖍數安用羅¶
　　　星辰六堂深沈更漏早旭日扶桑照林杪一絲¶
<pb:KR2l0014_WYG_059-42a>¶
　　　影射白玉盤萬井鐘聲報清曉先生盛服坐皋¶
　　　比獨記華磚催直時寅賓出納著二典赤心祇¶
　　　許羲和知爰則晨昏造小子寸隂自昔勤終始¶
　　　期在涓埃答主恩大明教化同一晷(栁莊/集)¶
　¶
　¶
　¶
　¶
<pb:KR2l0014_WYG_059-42b>¶
　¶
　¶
　¶
　¶
　¶
　¶
　¶
欽定國子監志卷六十¶
