# -*- mode: mandoku-view; -*-
#+TITLE: 欽定國子監志
#+DATE: 2015-08-24 22:48:25.569136
#+PROPERTY: ID KR2l0014
#+PROPERTY: BASEEDITION WYG    
#+PROPERTY: JUAN 卷四十九
<pb:KR2l0014_WYG_049-1a>¶
欽定四庫全書¶
欽定國子監志卷四十九¶
　金石四¶
　　諸碑¶
　　　謝履忠集王羲之書石刻詩¶
　　　康熙五十七年司業謝履忠集羲之聖教序興¶
　　　福寺二碑字詠丁香五言古詩二章十二韻并¶
　　　序刻石兩面在¶
<pb:KR2l0014_WYG_049-1b>¶
　御書樓下(詩序俱載/藝文門)¶
　　　崇實振雅二軒壁記¶
　　　康熙五十七年十月祭酒李周望撰并書凡二¶
　　　石在東廂左房鑿置壁間西向(記載藝/文門)¶
　　諸碑附¶
　　　蘭亭石刻¶
　　　右蘭亭帖相𫝊為定武本或云周伯琦摹或云¶
　　　薛紹彭刻未知孰是背面刻樂毅論末署孟頫¶
<pb:KR2l0014_WYG_049-2a>¶
　　　二字無嵗月題跋石今在¶
　御書樓下¶
　　　(謹案此石一云元順帝北還重氊裹載棄之於/路徐中山取置國學一云明初出天師庵土中)¶
　　　(送置國學一云萬厯乙酉丙戌間北/雍治地得之其説不一附識於此)¶
　　　顔真卿争坐位石刻¶
　　　右争坐位帖計二石分為四段石各兩面一石¶
　　　刻首尾兩段一石刻中兩段今首段缺八行後¶
　　　段缺九行刻石原委無考孫承澤朱彛尊以為¶
<pb:KR2l0014_WYG_049-2b>¶
　　　趙孟頫臨云石今在¶
　御書樓下¶
　　　明¶
　　文廟國子監全圗碑¶
　　　右廟學全圗正統十二年十一月立石在太學¶
　　　門右東向上為圗下為記記二十五行磨泐難¶
　　　辨首行題¶
　　文廟國子監創建記次行三行曰¶
<pb:KR2l0014_WYG_049-3a>¶
　　文廟國子監在皇城東北崇教坊以下先記殿宇¶
　　　内外次及御碑(即英宗御製/新建太學碑)次¶
　　聖像(一百二/十四位)次彝倫堂(以下字缺疑/即東西講堂)繩愆博士二¶
　　　㕔率性修道各堂鼓房鐘房齋房典簿㕔(碑載/典簿)¶
　　　(㕔十五間春明夢餘録作三間葢據明/太學志嘉靖十年改建之後而言也)典籍㕔¶
　　　(碑載三十九間春/明夢餘録作五間)㑹饌堂公廨房厨井倉庫各¶
　　　房無不備載又記東西牌樓四座舊碑十通(未/詳)¶
　　　及號房二十二號五百二十一間後記器用末¶
<pb:KR2l0014_WYG_049-3b>¶
　　　署年月¶
　　　(謹案號房有天地人知仁勇文行忠信規矩/準繩紀綱法度格致誠正二十二號春明夢)¶
　　　(餘録云彝倫堂後齋明所九間格致誠正號/每號三十七間嘉靖七年改為敬一亭餘十)¶
　　　(八號今觀全圖衙署之西有房六列東向各/分三段正合十八之數南連退省號北至箭)¶
　　　(亭以西/皆是也)¶
　　　王同祖詩石刻¶
　　　右嘉靖壬寅刻石司業王同祖書并題其後曰¶
　　　大司成公廨後有丁香一株閱嵗已久龍石許¶
<pb:KR2l0014_WYG_049-4a>¶
　　　公再涖辟廱不踰年擢南少宰俯仰今昔嬰情¶
　　　去來對花賦詩今大司成水南張公覽而和之¶
　　　祖忝先後佐二公周旋輙次韻并手書登石置¶
　　　之壁間背刻萬厯癸丑李元春追和詩題云以¶
　　　司計從事成均葢典簿也龍石水南名皆未詳¶
　　　石今在¶
　御書樓下(詩載藝/文門)¶
　¶
<pb:KR2l0014_WYG_049-4b>¶
　¶
　¶
　¶
　¶
　¶
　¶
　¶
　　　老彭觀井圖¶
<pb:KR2l0014_WYG_049-5a>¶
　¶
　¶
　¶
　¶
　¶
　¶
　¶
　¶
<pb:KR2l0014_WYG_049-5b>¶
　　　右圗繪老彭臨井而觀繫身大樹童子扶持寓¶
　　　臨深履薄意也有宋陳靖四言銘一章𨽻書題¶
　　　曰皇明萬厯丁丑秋刻石在東廂後堂壁間南¶
　　　向¶
　　　　(謹案觀井處在今/徐州為古彭城地)¶
　　　古文孝經石刻¶
　　　前刻明左春坊諭徳掌國子監司業事蔡毅中¶
　　　集註後刻唐著作郎太子中書舎人虞世南書¶
<pb:KR2l0014_WYG_049-6a>¶
　　　疑取石經摹勒而另書集註於各章之下也又¶
　　　刻天啟三年嵗在癸丑孟冬之吉國子監監丞¶
　　　金維基博士張鳳竒徐牧門洞開助教董天允¶
　　　姚世儒孫世恪黨修吉學正顧民碞蔣尚茂典¶
　　　簿王象艮典籍(闕/)烈同勒石禮部儒士吳郡吳¶
　　　尚端集鐫石二鑿置西廂正堂壁間¶
　¶
　¶
<pb:KR2l0014_WYG_049-6b>¶
　¶
　¶
　¶
　¶
　¶
　¶
　¶
欽定國子監志卷四十九¶
