# -*- mode: mandoku-view; -*-
#+TITLE: 欽定國子監志
#+DATE: 2015-08-24 22:48:25.651699
#+PROPERTY: ID KR2l0014
#+PROPERTY: BASEEDITION WYG    
#+PROPERTY: JUAN 卷五十四
<pb:KR2l0014_WYG_054-1a>¶
欽定四庫全書¶
欽定國子監志卷五十四¶
　　藝文一¶
　　奏議二¶
　　　請羅欽順從祀¶
　　孔廟疏(雍正/二年)　　　　　　　　　張伯行¶
　　　欽惟我¶
皇上纘膺寶厯即褒崇¶
<pb:KR2l0014_WYG_054-1b>¶
　　孔子五代加封王爵隆儒重道亘古未有(臣/)查明¶
　　　儒江西有羅欽順者徳備諸躬道可淑世凡天¶
　　　人性命之理仁義道徳之㫖靡不研究其藴其¶
　　　生平學術皆本躬行心得體騐親切實為後之¶
　　　學者所共遵守至辭免吏部尚書閉戸潜修其¶
　　　恬靜之風又為當時所共推服(臣/)謹案欽順之¶
　　　學實得程朱正脈且有發明之功其立身髙潔¶
　　　年餘八十始終一節如從祀學宫洵可仰副¶
<pb:KR2l0014_WYG_054-2a>¶
皇上隆儒重道之至意倘(臣/)言可採乞¶
勅下内閣九卿詳議施行¶
　　　整飭八旗官學疏(雍正/五年)　　　　孫嘉淦¶
　　　(臣/)於九月十三日䝉¶
皇上召見¶
特諭整理國子監事務(臣/)親至八旗官學細心查閲見¶
　　　助教教習各處齊集學生人等皆有功課教化¶
　　　之興日新月盛皆我¶
<pb:KR2l0014_WYG_054-2b>¶
皇上振興作育之明效也但其中尚有宜整飭者(臣/)謹¶
　　　為¶
皇上陳之一學生宜擇也古者十五而入太學皆公卿¶
　　　大夫之子弟與凡民之俊秀今八旗學生類多¶
　　　髫齡尚未識字難與講貫又多無力之家目前¶
　　　行走甚覺煩難不數年而告退則前功盡棄至¶
　　　於富貴子弟類皆嬾於行走佐領瞻徇情面草¶
　　　率申送教育雖勤人才不出(臣/)查國子監行文¶
<pb:KR2l0014_WYG_054-3a>¶
　　　八旗取官學生每佐領下止取一人原指明官¶
　　　員子弟人可造就力可行走者而佐領申文之¶
　　　時不能留心簡擇伏望¶
勅諭八旗佐領嗣後送學官生務宜遵照定例取官員¶
　　　大族子弟年十五以上品貌端正姿性聪明者¶
　　　始行申送國子監祭酒司業當堂考騐可教者¶
　　　留之不可教者行文另換則人皆秀良而教化¶
　　　易興矣一學舍宜廣也(臣/)查八旗學房每旗有¶
<pb:KR2l0014_WYG_054-3b>¶
　　　滿洲䝉古漢軍三處滿洲䝉古每學四五十人¶
　　　漢軍學六七十人不等而每學房舍不過三四¶
　　　間此三四間房内助教教習學生聚處其中擁¶
　　　擠喧嚷難以用功據(臣/)愚見現在房舍止可為¶
　　　滿洲䝉古學房至漢軍學房人數既多漢人教¶
　　　習亦處其中繙譯作文並宜地方寛敞始可専¶
　　　心誦讀伏祈¶
皇上鴻恩每旗另給官房十餘間以為漢軍學房則肄¶
<pb:KR2l0014_WYG_054-4a>¶
　　　業有所而課程自専矣一教習宜勤也八旗教¶
　　　習每旗五人取貢生内文理通者充之凡官學¶
　　　生之講書作文者師事焉此教習五人自宜朝¶
　　　夕在館分徒授業功専而勤庶有成效但八旗¶
　　　教習每月領米二斛别無錢糧一切衣服薪水¶
　　　之需無以供給勢必别營生理因而分班督率¶
　　　每日一人輪流上學教習日更則學生之功課¶
　　　難於稽查且責成不専并教習之賢否亦難考¶
<pb:KR2l0014_WYG_054-4b>¶
　　　核(臣/)愚以為宜照宗人府教習或¶
　　景山教習之例使飯食衣服足以自贍去其分班¶
　　　上學之陋規使日處其中每人名下分學生若¶
　　　干使盡心督課即以學生之勤惰定教習之賢¶
　　　否則教有常法學有専業考核易施而勸導自¶
　　　力矣(臣/)一介庸愚識見淺陋每䝉¶
聖恩嘉奬常思勉竭愚衷國學之中事宜甚多謹以思¶
　　　慮所及條陳一二伏望¶
<pb:KR2l0014_WYG_054-5a>¶
皇上採擇焉¶
　　　整飭八旗官學議(雍正/五年)　　康親王崇安¶
　　　八旗設立官學原欲比户皆霑教澤不必拘定¶
　　　門第但學滿文者可用幼稚之人其學漢文繙¶
　　　譯者必得十四五以上資性聪敏之人方易啟¶
　　　迪嗣後選官學生務令該佐領擇聪明俊秀子¶
　　　弟申送(臣/)等騐看交與國子監當堂考録其年¶
　　　幼者令學滿文其稍長者令學漢文庶將來皆¶
<pb:KR2l0014_WYG_054-5b>¶
　　　可有成再查舊例八旗滿洲䝉古漢軍每佐領¶
　　　下必送一人入學若拘於定例恐草率塞責若¶
　　　聴其缺額又恐人數太少(臣/)等酌定每旗設額¶
　　　學生一百名内滿洲六十名䝉古二十名漢軍¶
　　　二十名其滿洲六十名内照例分三十名在滿¶
　　　洲書房習清字三十名在漢軍書房習漢字凡¶
　　　有學生缺出通在一旗選擇不必拘定佐領之¶
　　　數庶學生皆得秀良不致混行申送再查學舍¶
<pb:KR2l0014_WYG_054-6a>¶
　　　乃諸生講誦之所今每學止三四間一旗三學¶
　　　共十三四間不等實屬狹隘應將現在官房交¶
　　　還各該旗查收每旗另給官房一所二十餘間¶
　　　量可容百人誦習者著本旗修理俾諸生聚處¶
　　　其中則學舍寛適便於誦讀矣再查官學生習¶
　　　漢字者每旗設教習貢生五人輪流更換功課¶
　　　難以稽查應令該教習每名下各派定學生若¶
　　　干人日處其中専心訓導則將來成否責有攸¶
<pb:KR2l0014_WYG_054-6b>¶
　　　歸查¶
　　景山現有漢教習十二人每名一月闗銀二兩米¶
　　　隨錢糧每年夏秋衣服各一奪二年皮衣服一¶
　　　套每日隨用肉菜煤炭等項該衙門領給今八¶
　　　旗教習既不許其分班更換則應足其衣食除¶
　　　每日薪蔬難於支給不必比照¶
　　景山外其每年銀米等項似應均照¶
　　景山之例則衣食充裕而課讀自勤矣至教習期¶
<pb:KR2l0014_WYG_054-7a>¶
　　　滿議叙國子監舊例皆用貢生三年期滿咨部¶
　　　以知縣候選宗人府¶
　　景山現用舉人貢生三年期滿咨部以應得之缺¶
　　　用(臣/)等伏思三年之内若不問其勤惰概行咨¶
　　　部銓選恐有草率塞責希圖僥倖之弊嗣後八¶
　　　旗教習入館國子監堂官不時稽查如有懶惰¶
　　　者即行斥退不准議叙其勤慎無過者三年期¶
　　　滿照例咨部以知縣候選如有善於誨誘精勤¶
<pb:KR2l0014_WYG_054-7b>¶
　　　不倦者再留教習三年俟六年期滿咨部以知¶
　　　縣即用如此則勤惰有分而善於誨誘者亦得¶
　　　久於其職至宗人府¶
　　景山教習除舉人原係候選知縣應照原議外其¶
　　　貢生教習似應均照此例分别議叙則各處教¶
　　　習皆知勉勵矣再八旗官學生向來皆無錢糧¶
　　　以故無力之家不能行走(臣/)等查得八旗䝉¶
皇上鴻恩設教養兵滿洲三千六百八十名䝉古四百¶
<pb:KR2l0014_WYG_054-8a>¶
　　　八十名漢軍九百六十名滿洲䝉古每名一月¶
　　　給銀三兩漢軍每名給銀二兩令其學習弓馬¶
　　　所以惠愛八旗之人典至渥也但查八旗教養¶
　　　兵有幼稚之人以充額數不能操弓上馬而官¶
　　　學生年壯者往往挑選披甲(臣/)等伏思今官學¶
　　　生内有年壯而讀書遲鈍者令回旗披甲其所¶
　　　出之缺選年幼者補之以習滿文俟其稍長并¶
　　　學弓馬則彼此皆有禆益伏望¶
<pb:KR2l0014_WYG_054-8b>¶
聖恩飭令八旗將教養兵額數滿洲分出三十名䝉古¶
　　　十名漢軍十名將此五十名錢糧給官學生計¶
　　　滿洲䝉古每名一月給銀一兩五錢漢軍每名¶
　　　一兩則壯者既有錢糧以學弓馬幼者亦有錢¶
　　　糧以學文藝長幼皆䝉¶
恩育文武皆得造就似應將八旗教養兵清查實數如¶
　　　目前現缺五十名者即照數撥給官學如缺額¶
　　　之數不及五十名者俟其將來缺出陸續撥給¶
<pb:KR2l0014_WYG_054-9a>¶
　　　官學以漸足五十名之數如此一轉移間則錢¶
　　　糧不必加增而官學生皆霑¶
聖恩鼓舞振興矣¶
　　　請准助教學正㑹試疏(雍正/五年)　　鄂爾竒¶
　　　欽惟我¶
皇上培養人材振興文教海内讀書之士無不踴躍鼓¶
　　舞思自奮於¶
聖人之世今(臣/)監學正楊廷英等呈稱俱係舉人有志¶
<pb:KR2l0014_WYG_054-9b>¶
　　　上進并求題請邀¶
恩一體㑹試伏思廷英等被¶
聖主之徳教際文運之昌明已叨一命之榮復切觀光¶
　　　之願如䝉¶
天恩俞允准令㑹試恭候¶
命下(臣/)等移咨禮部可也¶
　　　請定八旗㧞貢疏(雍正/八年)　　　　孫嘉淦¶
　　　欽惟我¶
<pb:KR2l0014_WYG_054-10a>¶
皇上振興學校作育人材¶
特發帑金以為太學諸生肄業之資¶
皇恩普被率土歡欣但漢人貢生為數甚多而旗下選¶
　　　拔不過數人(臣/)前為學政考試八旗生員見其¶
　　　材質聪俊氣宇軒昂者實繁有人而皆溺記誦¶
　　　詞章之習不知返躬實踐修已治人之道似為¶
　　　可惜(臣/)之愚見仰懇¶
聖恩將旗下生員多行選拔每旗或拔八人或拔十人¶
<pb:KR2l0014_WYG_054-10b>¶
　　　令其入監肄業(臣/)等與漢人貢生一體教導學¶
　　　成之日恭候¶
皇上揀用則滿漢之人材日出於吏治民生必有禆益¶
　　　或即以之補授助教等官使之督率生徒則八¶
　　　旗官學益加振興矣¶
　　　請設八旗額外助教疏(雍正/八年)　　朱蘭泰¶
　　　(臣/)仰見¶
皇上加意人才振興官學八旗子弟無不鼓勵讀書蒸¶
<pb:KR2l0014_WYG_054-11a>¶
　　　蒸向化誠為¶
　　國家培植本根之至計(臣/)查八旗官學每旗除䝉¶
　　　古官學外滿洲漢軍官學生共八十人分為五¶
　　　班每班十六人設立漢教習各一人専訓誨漢¶
　　　文滿助教各二員一人統領三班一人統領兩¶
　　　班訓誨繙譯之外凡遇冠昏告假偷安逃學等¶
　　　事滿助教係旗人聞見親切酌量得宜易於彈¶
　　　壓是滿助教一職責任最重(臣/)衙門現今八旗¶
<pb:KR2l0014_WYG_054-11b>¶
　　　滿助教内出兵者一人教訓俄羅斯學生者一¶
　　　人二缺空懸令人久署(臣/)思似此出差離任或¶
　　　遇陞遷事故之日需次無人考選有待勢不得¶
　　　不委員兼理兼理他旗則或曠本旗之職兼理¶
　　　彼學則或分此學之功請嗣後遇選抜助教之¶
　　　時於應補正缺外多考取十數人一同帶領引¶
見以備陸續補放現在所懸助教二缺専令二人署理¶
　　　外其餘令其在學協同助教學習行走一則接¶
<pb:KR2l0014_WYG_054-12a>¶
　　　補簡便訓導不致間斷一則諳練有素實任易¶
　　　於見功師弟之間均收裨益矣¶
　　　請給官房疏(雍正/九年)　　　　　　孫嘉淦¶
　　　竊照各省拔貢䝉¶
皇上加恩作養雲集都門其中教書投親在外居住者¶
　　　固有而外無館地必須在監居住者約有三百¶
　　　餘人六堂之内只可誦讀難於栖止是以拔貢¶
　　　人等多在附近賃房居住查國子監門外方家¶
<pb:KR2l0014_WYG_054-12b>¶
　　　衚衕官房一所舊有二百餘間現今只存一百¶
　　　四十二間屋宇墻垣亦多傾圮無人居住而與¶
　　　國子監甚近相去不過數步仰懇¶
聖恩將此官房賞給國子監衙門(臣/)等仰懇¶
皇上每年賞給公費銀兩内動支修葺完好令拔貢及¶
　　　助教人等居住其中就近肄業則房屋既不致¶
　　　坍塌而各省士子食宿皆便益沐¶
皇仁於無既矣¶
<pb:KR2l0014_WYG_054-13a>¶
　　　請復元儒吳澄從祀疏(乾隆/二年)　　甘汝來¶
　　　(臣/)竊惟表章先賢乃盛世崇儒之曠舉釐正祀¶
　　　典尤聖王議禮之鴻模伏考元儒吳澄天姿英¶
　　　異少時即知用力聖賢之學致踐履之實以道¶
　　　自任因而著書立説師表當世其自勵則有勤¶
　　　謹敬和自新自修克己悔過矯輕警惰等銘其¶
　　　教學則有學基學統等篇又考証孝經校定易¶
　　　詩書春秋修正儀禮戴記各有纂言又校定皇¶
<pb:KR2l0014_WYG_054-13b>¶
　　　極經世及老莊太元樂律等書皆所以啟大教¶
　　　之堂奥為後學之津梁者也至其徳性純粹氣¶
　　　象舂容言規行矩可法可𫝊施教成均則師道¶
　　　尊重進講經筵則誠意深摯昔人謂其進學之¶
　　　勇見道之真周程張朱莫或過之非虚語也明¶
　　　宣徳時禮部尚書胡濙等僉議吳澄為元大儒¶
　　　有功名教詔准從祀殆將百年及嘉靖初輔臣¶
　　　張璁謬引謝鐸之議以澄生宋仕元遂黜其祀¶
<pb:KR2l0014_WYG_054-14a>¶
　　　不知澄之在宋雖膺鄉薦未叨一命宋制鄉薦¶
　　　不第者仍充生員澄並未登第固依然韋布耳¶
　　　及天下歸元已乆率土皆臣矣君相數聘不已¶
　　　乃猶十召而不起甫進而旋退官止於師儒職¶
　　　専於文學出處之際卓然君子璁反以是而貶¶
　　　之亦謬矣况元之大儒惟許衡與吳澄二人澄¶
　　　固宋之逸士衡亦金之遺老金之視元猶宋之¶
　　　視元也許衡仕元未有議之者獨苛於吳澄何¶
<pb:KR2l0014_WYG_054-14b>¶
　　　耶非論之平也伏查雍正二年¶
世宗憲皇帝諭令廷臣釐正¶
　　文廟祀典經九卿諸臣議准宜復祀者六人宜増¶
　　　祀者二十人獨吳澄一人未經議及(臣/)䝉¶
　皇上天恩畀以三禮館總裁伏見吳澄所著禮經諸¶
　　　書援据精切義理融貫闢俗學之淺陋發前聖¶
　　　所未發實能羽翼經𫝊昭示來兹按祀法有功¶
　　　於聖道者則祀之今澄著述之功彰彰具在未¶
<pb:KR2l0014_WYG_054-15a>¶
　　　便置之不論兹欽逢我¶
　皇上崇儒重道正禮明禋集道統之大成晰羣疑於¶
　　　千古此時若不亟請復祀則澄之真儒實學終¶
　　　湮没而不彰矣合無仰懇¶
　勅下廷臣集議將吳澄仍准入祀廟廷不獨為先儒¶
　　　表揚遺徽將使正學日隆人心胥勸風聲所樹¶
　　　洵足開萬世太平之基矣¶
　　　三老五更議(乾隆/二年)　　　　　　張廷玉¶
<pb:KR2l0014_WYG_054-15b>¶
　　　(臣/)伏思三老五更之名始見於禮經蓋古養老¶
　　　尊賢之禮也考養老之禮如王制内則所云則¶
　　　虞夏殷周皆然又云五帝憲三王有乞言則伏¶
　　　羲神農黄帝以來已然是其典為最古至所云¶
　　　食三老五更於太學天子袒而割牲執醬而饋¶
　　　執爵而酳冕而總干是其禮為最隆我¶
　皇上至道在躬式稽前典以三老五更之禮下詢甚¶
　　　盛心也顧禮待人行事因時起(臣/)妄叅臆議以¶
<pb:KR2l0014_WYG_054-16a>¶
　　　為未可舉行者約有數端¶
　皇上至徳淵懐¶
　聖不自聖何難屈禮臣下但¶
　天子有所施必令臣下有可受如所云袒而割牲者¶
　　　其始親袒衣割牲以為俎食也執醬而饋者其¶
　　　繼執醬以饋熟也執爵而酳冕而總干者既食¶
　　　畢又親執酒以酳口且又端冕舞位而以樂舞¶
　　　侑食也禮如是不已重乎古有斯禮而今未行¶
<pb:KR2l0014_WYG_054-16b>¶
　　　似非¶
　皇上殷殷復古之意如特行此禮度臣下誰敢受者¶
　　　此其難行一也漢宋均曰三老乃老人知天地¶
　　　人之事五更乃老人知五行更代之事者各以¶
　　　一人為之所謂知天地人之事者盖上通天文¶
　　　下徹地理中察人倫三者明一亦已難矣况兼¶
　　　之乎所謂知五行更代之事者如伏羲以木徳¶
　　　王故風姓代之者火也炎帝以火徳王故曰炎¶
<pb:KR2l0014_WYG_054-17a>¶
　　　帝以火紀官代之者土也黄帝以土徳王故曰¶
　　　黄帝之類此非洞達天人之際孰能知其所以¶
　　　然者惟其有如是之徳是以天子隆以賓師之¶
　　　禮三公九卿皆在執事之列今此禮果行必求¶
　　　其人以當之竊思致仕諸臣及現在居職者誰¶
　　　克任之恐¶
　皇上即下明詔而其人必悚惕慚惶而不敢應此事¶
　　　之難行二也考漢以李躬為三老桓榮為五更¶
<pb:KR2l0014_WYG_054-17b>¶
　　　魏以王祥為三老鄭小同為五更周武帝以于¶
　　　謹為三老其時五更無人苐未審諸公如前所¶
　　　述之三老五更果克副其名而無愧乎圜橋觀¶
　　　聴漢明帝時極盛然先儒胡寅譏桓榮僅能授¶
　　　經章句不知¶
　　仲尼修身治天下之㣲㫖故所以輔翼其君者徳¶
　　　業不過如是觀先儒之論是桓榮猶不免譏評¶
　　　下此者何足以當鉅典此其難行者三也三老¶
<pb:KR2l0014_WYG_054-18a>¶
　　　五更之名雖見於樂記祭義文王世子諸篇然¶
　　　不言何代如以為虞夏殷周皆然則二帝三王¶
　　　大經大法載於尚書何二典三謨不見有老更¶
　　　之名如以為惟周有之則保息養老見於司徒¶
　　　獻鳩以養國老見於羅氏以財養死政之老見¶
　　　於司門三百六十如是之詳且悉何亦不載有¶
　　　老更之名(臣/)愚以為養老之禮古時典制可稽¶
　　　至所謂三老五更者疑屬漢儒附㑹此其事未¶
<pb:KR2l0014_WYG_054-18b>¶
　　　可盡信是以唐宋至今已千餘載此禮未曾舉¶
　　　行即¶
　　本朝¶
世祖¶
聖祖¶
世宗皇帝重道尊師明經造士事事度越前古而於老¶
　　　更之禮亦未之及盖以典至古而禮尤隆名實¶
　　　難副倘有幾㣲未稱必滋議論之端豈不䙝¶
<pb:KR2l0014_WYG_054-19a>¶
　至尊而羞大典乎此事似應停止舉行不必¶
　勅下廷議(臣/)敬陳管見伏祈¶
　聖鑒¶
　　　詳籌官學事宜疏(乾隆/三年)　　　　孫嘉淦¶
　　　竊惟八旗官學培植人才於根本之地所係綦¶
　　　重現在額設助教以董其成考取教習以分其¶
　　　課其中又有兼習算法之人復有教弓箭之烏¶
　　　拉齊教䝉古話之巴克式等至於世職官員世¶
<pb:KR2l0014_WYG_054-19b>¶
　　　家子弟俱令入學讀書立法可謂詳且備矣但¶
　　　教員多而授教無序講課雜而肄業不専學生¶
　　　狃於淺近而無由大成(臣/)職思訓課謹將應行¶
　　　事宜悉心酌議為我¶
　皇上陳之一學生之課業宜専也查八旗官學每旗¶
　　　額設滿助教二人以教繙譯漢教習五人講解¶
　　　四書入學之期辰集酉散每日不過四時例以¶
　　　二時習滿文二時習漢文而又有弓箭算法等¶
<pb:KR2l0014_WYG_054-20a>¶
　　　功分時教授計一學之中滿洲漢軍之子弟約¶
　　　有七八十人兩助教不能遍行訓誨而漢教習¶
　　　於二時之中亦不能多所講誦往往肄業數年¶
　　　而經書未周不惟博學明通之人無由槩見求¶
　　　其精通繙譯者亦猶難之盖學無専業故也請¶
　　　嗣後八旗子弟挑選入學三年之内令其専習¶
　　　經書朝夕講課三年之後(臣/)等考驗擇其材質¶
　　　聪頴有志力學者歸漢文班分𨽻教習令其専¶
<pb:KR2l0014_WYG_054-20b>¶
　　　心講誦其年齒已長願學繙譯者歸滿文班分¶
　　　𨽻助教使之専習繙譯其該學一應事務仍著¶
　　　滿助教辦理(臣/)等不時稽查漢文之勤惰責之¶
　　　教習清文之勤惰責之助教如此則教者有専¶
　　　司學者有専業庶隨其材質之髙下可以有所¶
　　　成就矣一人材之造就宜大也查官學舊例其¶
　　　學繙譯者考筆帖式而已間有粗通文藝者考¶
　　　文武生員而已原以明經治事之實學非旦夕¶
<pb:KR2l0014_WYG_054-21a>¶
　　　可致之功修是以未敢専定其章程查國子監¶
　　　拔貢人等現䝉¶
　皇上天恩月給廩餼講求明經治事之學現今頗有¶
　　　端緒(臣/)請將八旗官學生之歸漢文班者不必¶
　　　専讀四書亦使之講求經史為有用之學每三¶
　　　年一次(臣/)等録其可以應考者奏請¶
　皇上欽㸃大臣來監考騐取其明通者授為監生由¶
　　　官學而升之太學使與拔貢人等明經治事期¶
<pb:KR2l0014_WYG_054-21b>¶
　　　滿之日擇其尤異者一體保舉考選録用如此¶
　　　則旗人子弟必多篤志好學之士異日服官莅¶
　　　政必收通經博學之效此亦樂育人才以襄治¶
　　　理之一端也一算法教習宜停止也查雍正十¶
　　　二年果親王允禮奏請八旗官學添設算法教¶
　　　習十六員教授官學生算法太僕寺少卿成徳¶
　　　縂管其事每旗官學擇資質明敏者三十餘名¶
　　　定以未時起至申時止此一時中學習算法其¶
<pb:KR2l0014_WYG_054-22a>¶
　　　教習因各有職守間日來學一次至今三年有¶
　　　餘伏思¶
　皇上設立官學慎選師儒教養八旗子弟専以讀書¶
　　　繙譯為業以備將來録用至於算法一藝理數¶
　　　精㣲非童稚所能驟通况以一時之頃教授三¶
　　　十餘人勢亦不能遍及既分讀書繙譯之功而¶
　　　算法又無成效(臣/)等伏查算法係欽天監衙門¶
　　　事務其如何教習録取之處應交與縂理算學¶
<pb:KR2l0014_WYG_054-22b>¶
　　　太僕寺少卿成徳㑹同欽天監酌量辦理其(臣/)¶
　　　衙門官學生學習算法之處請行停止使得専¶
　　　功讀書繙譯則功課不致兩誤而學業可成矣¶
　　　一䝉古喇嘛宜撤回也雍正十年果親王奏請¶
　　　八旗䝉古學添設喇嘛八名俱由理藩院行文¶
　　　於甘朱爾巴諾悶䍐處移取繙譯經文熟練者¶
　　　揀選補用伏思䝉古學生䝉¶
　皇上天恩薫陶已乆實與滿洲無異學習䝉古繙譯¶
<pb:KR2l0014_WYG_054-23a>¶
　　　専以清書為程式務在發明理藴始於政事有¶
　　　資其教習䝉古話並繙譯之處自有䝉古助教¶
　　　巴克式専司其事無煩添設喇嘛况今喇嘛等¶
　　　交冬來京入夏即告假回伊本處既不能常行¶
　　　督課且縻費錢糧供給實屬無益(臣/)等請將喇¶
　　　嘛收回凡一應䝉古繙譯䝉古話専責成於䝉¶
　　　古助教巴克式等用心教習務使著有成效可¶
　　　也以上各條謹就官學應行事冝悉心調劑期¶
<pb:KR2l0014_WYG_054-23b>¶
　　　於學校實有裨益是否有當伏乞¶
　皇上睿鑒施行¶
　　　請裁外肄業生疏(乾隆/三年)　　　　趙國麟¶
　　　竊照太學肄業貢監生額設三百名在内肄業¶
　　　一百八十名在外肄業一百二十名但在外者¶
　　　多係覔館授徒不能實心應課學業不専在内¶
　　　者因有在外亦可肄業一途未免擇便而趨以¶
　　　至去來無定伏念太學為育賢籲俊之地貴務¶
<pb:KR2l0014_WYG_054-24a>¶
　　　實學以儲真才而不在額數之多與其兼設内¶
　　　外兩缺而學業無所成就不如單設在内一缺¶
　　　使其専心致志以務實學請將在外肄業額數¶
　　　裁去止留在内肄業一百八十名缺詳慎考取¶
　　　嚴加督課每名月費二兩之外增給銀五錢則¶
　　　膏火益加寛裕諸生得以安心肄業無自便之¶
　　　途免荒怠之習似於造就人才之道不無裨益¶
　　　請甄别期滿貢生疏(乾隆/四年)　　　趙國麟¶
<pb:KR2l0014_WYG_054-24b>¶
　　　竊查貢監生並係陸續到監肄業是以期滿之¶
　　　後參差不齊兼或以事故請假甲去乙來新舊¶
　　　遞易現在肄業諸生除挑選佐貳並考補教習¶
　　　及告假回籍外尚有一百四十八名其中期滿¶
　　　者止有二十餘名若槩行請¶
　㫖引¶
　見則與原議之例未符若止就此二十餘名内擇其¶
　　　人品學問稍有可觀者奏請引¶
<pb:KR2l0014_WYG_054-25a>¶
　見亦非核實慎重之意(臣/)伏思恩拔嵗副等貢生在¶
　　　監肄業除期滿照例咨部聴其考職及銓選教¶
　　　職外又有考補八旗教習並挑選佐貳等例是¶
　　　其出身之途已為通廣我¶
　皇上樂育養士之恩亦云厚矣若非人品學問實在¶
　　　超越出衆之士(臣/)等徒以循例保薦塞責於心¶
　　　實有未安且恐希圖躁進者皆得生心徼幸殊¶
　　　非所以養士品重名器也請嗣後太學課士之¶
<pb:KR2l0014_WYG_054-25b>¶
　　　法宜照陞任縂理國子監事孫嘉淦所奏分經¶
　　　義治事將諸生撥堂肄業嵗終仍照前任兼管¶
　　　國子監祭酒卲基所奏除挑選佐貳考補教習¶
　　　外其肄業期滿者照例咨部銓選教職其未滿¶
　　　之貢生詳加揀選如有人品端謹學問通順者¶
　　　准其留監肄業其餘照例咨回本籍其有實在¶
　　　資斧不足難於回籍者照孫嘉淦原奏内賙助¶
　　　之例量加資給令其回籍嵗終照例舉行一次¶
<pb:KR2l0014_WYG_054-26a>¶
　　　如此則肄業諸生既有出身之地而來嵗係直¶
　　　省舉行選拔之年將來貢入成均有志肄業者¶
　　　又不致有壅阻無缺可補之患至現在肄業之¶
　　　監生應照例一體揀擇分别去留其留監肄業¶
　　　者俟伊等期滿後(臣/)等照例咨送吏部其應作¶
　　　何録用之處統聴部裁至嗣後肄業貢監期滿¶
　　　之數果多其中如有實係才品卓越學識醇正¶
　　　者(臣/)等仰體¶
<pb:KR2l0014_WYG_054-26b>¶
　皇上加意人才之盛意仍照原議核實保薦以示鼓¶
　　　勵再查南學學規向來並未奏明誠恐日乆漸¶
　　　弛以致諸生罔知遵率謹將擬定學規另繕清¶
　　　單恭呈¶
　御覽伏候¶
　睿㫖遵行¶
　　　(謹按南學學規/詳載生徒門)¶
　　　請復外肄業生疏(乾隆/六年)　　　　劉吳龍¶
<pb:KR2l0014_WYG_054-27a>¶
　　　竊查太學肄業貢監生從前額設三百名在内¶
　　　肄業一百八十名每月每名各給膏火銀二兩¶
　　　在外肆業一百二十名每月每名各給銀五錢¶
　　　續於乾隆三年十二月内兼管監務趙國麟等¶
　　　奏准在外者多係覔館授徒不能實心應課請¶
　　　將外肄業額數裁出止留在内一百八十缺每¶
　　　月每名二兩之外增給銀五錢但查本年係直¶
　　　省拔貢之期例應赴部考騐劄監肄業將來陸¶
<pb:KR2l0014_WYG_054-27b>¶
　　　續到京不下千有餘人(臣/)等即慎加遴選亦必¶
　　　有數百名之多若拘於現在定額恐其材質可¶
　　　造之士不無遺棄殊為可惜且諸生所處豐儉¶
　　　各有不同查從前在外肄業者特以迫於家計¶
　　　覔館授徒良非得已原議每月給銀五錢供其¶
　　　赴監飯食之用其按旬應課與在内無異實無¶
　　　掛名曠業情弊今(臣/)等公同酌量不必另増額¶
　　　數請即於一百八十缺之内揆出二十四名作¶
<pb:KR2l0014_WYG_054-28a>¶
　　　在外肄業之缺計其公費可給百二十人(臣/)等¶
　　　仍詳加考騐分𨽻六堂倘月課季考應行齊集¶
　　　之期有曠怠不到者即行扣除如此畧為變通¶
　　　凡材質可造之士悉收之太學之中我¶
　皇上作育盛心普被無疆矣¶
　　　請令拔貢生考到考驗疏(乾隆十/一年)宗室徳沛¶
　　　竊照禮部來文奏請通變拔貢¶
　　廷試一摺内開嗣後凡有到部拔貢經部驗到即¶
<pb:KR2l0014_WYG_054-28b>¶
　　　劄國子監㑹同(臣/)部堂官嚴行考試如果文理¶
　　　通者准為拔貢留監肄業是考取一二三等准¶
　　　貢之人俱歸(臣/)監肄業伏查(臣/)監肄業生徒定¶
　　　有額數除拔貢之外尚有各項貢監生理宜慎¶
　　　加遴選以仰副¶
　皇上作養人才之至意向例凡貢監生到監先行考¶
　　　到列一二等之人再行考驗貢生考列一二等¶
　　　監生考列一等者方准留監肄業餘俱不録是¶
<pb:KR2l0014_WYG_054-29a>¶
　　　以向來原有缺額今禮部㑹同(臣/)監考取准貢¶
　　　之人若一概留監肄業恐將來各省拔貢陸續¶
　　　到監未免人浮於額請照(臣/)監現行之例准作¶
　　　貢生之人仍與各項貢監生一體赴監考到考¶
　　　驗録取肄業不得過於額數即額數之内亦寧¶
　　　缺勿濫庶甄别既嚴而流品不雜矣¶
　　　請增派分獻官疏(乾隆十/一年)　　　鄒一桂¶
　　　竊照聖門弟子父子同列配享者分位於前後¶
<pb:KR2l0014_WYG_054-29b>¶
　　　殿兩廡周程張朱蔡之父列位於後殿之兩廡¶
　　　同一義也每年春秋二祭前後殿四配自應均¶
　　　行獻禮乃後殿自¶
詔封¶
　　五王以來四配位前雖有陳設而無進獻反不同¶
　　　先儒之父尚有助教人員為之分獻於禮殊為¶
　　　缺失揆厥所由盖因舊止¶
　　啟聖王位前上香獻帛進爵後即旁及四配嗣¶
<pb:KR2l0014_WYG_054-30a>¶
　　五王神位各行三獻禮已紛繁人亦勞瘁遂畧去¶
　　　四配獻儀父既不獻何以安前殿四子之心本¶
　　　月丁祭(臣/)於後殿監禮與主獻之臣酌定於¶
　　五王行獻之後即獻四配但禮已畢而後殿三獻¶
　　　未完且將來主獻之人亦有髙年不能勞頓者¶
　　　臣請嗣後令國子監堂官於助教内増派分獻¶
　　　官二員(臣/)寺亦增派贊引官二員分行後殿四¶
　　　配獻禮則事不勞而禮無失矣再後殿四配前¶
<pb:KR2l0014_WYG_054-30b>¶
　　　陳設雖有四案而帛止兩端亦應添補祀典攸¶
　　　闗未敢因循擅便伏乞¶
　皇上訓示遵行¶
　　　請¶
　頒發三禮疏(乾隆二/十年)　　　　　　　觀　保¶
　　　竊惟五經皆載道之文而三禮為經世之典¶
　　國家重道崇儒敦尚經術易詩書春秋厯䝉¶
聖祖¶
<pb:KR2l0014_WYG_054-31a>¶
世宗欽定折中𫝊説刋刻頒行(臣/)監奉到¶
頒給各經分給六堂令助教等官與諸生講貫每月考¶
　　　課挑問經疑其有成誦在心條對無誤者拔置¶
　　　優等量給奬賞以期仰副¶
　　國家造就人材之意伏遇我¶
　皇上道隆作述學有緝熈¶
　特命儒臣纂修三禮進¶
　　呈¶
<pb:KR2l0014_WYG_054-31b>¶
　御覽恭䝉¶
　欽定兹已刋校成書¶
　頒發直省成均士子傾心積願欲覩全經環籲陳請¶
　　　為此繕摺恭¶
　　奏仰懇¶
　聖恩賜給三禮六部分發六堂俾諸生以時講貫則¶
　　　五經全具文教之光炳於日月矣¶
　　　請刻¶
<pb:KR2l0014_WYG_054-32a>¶
　御製古槐詩疏(乾隆二/十四年)　　　　　　觀　保¶
　　　竊惟孝治推恩庶徴協乎草木文明敷教盛事¶
　　　播於宫牆覘育物之深仁慶作人之雅化查太¶
　　　學西講堂前古槐一本考之帝京景物畧為元¶
　　　臣許衡手植年湮代逺節斷心空稽諸故老𫝊¶
　　　聞未覩發榮滋長乾隆辛未年恭遇¶
皇太后六旬萬夀普天共慶四海同春起視斯槐欣逢¶
　　　是嵗始而萌芽驟出繼而枝葉交舒涵濡倍㨗¶
<pb:KR2l0014_WYG_054-32b>¶
　　　於土膏鬱葱遂甲於槐市菁莪棫樸無以喻其¶
　　　發生朱草華平未足方斯符騐是盖彰¶
　一人之孝感沐¶
聖母之春暉用以錫繁禧而光文運者也大學士(臣/)蔣¶
　　　溥以丁祭奉¶
　命行禮齋宿講堂察重榮之日月摩古幹於風雲繪¶
　　　以成圖恭呈¶
　御覽䝉¶
<pb:KR2l0014_WYG_054-33a>¶
　皇上御製五言六韻排律一章紀瑞則讓善¶
璇宫敷藻則騰輝璧水爛漫星雲之彩鏗鏘金玉之音¶
　　　𫝊誦已徧於圜橋篆刻宜垂諸珉石伏睹¶
聖祖仁皇帝御書大學聖經刻石於彛倫堂我¶
　皇上御製訓飭士子文刻石於率性堂並皆照耀黌¶
　　　宫流𫝊璧府(臣/)等擬遵此式敬刋¶
　御製詩於西講堂正中靣臨古槐以彰協應仰懇¶
　萬幾餘暇煌煌¶
<pb:KR2l0014_WYG_054-33b>¶
　宸翰親揮庶令首善觀瞻奕奕¶
　天章逺耀則赤文緑字燦若琳琅鐵畫銀鈎光於琬¶
　　　琰壯儒林之勝概地靈將物産俱華集¶
　　盛世之休徴天瑞與人文並麗矣(臣/)等謹繕摺請¶
　㫖如䝉¶
　俞允並請將(臣/)等奏摺附刻下方以悉原委俟(臣/)監¶
　　　石工告竣之日懇¶
　皇上飭交¶
<pb:KR2l0014_WYG_054-34a>¶
　御書處遴選工匠敬事雕鐫𫝊之萬䙫永永無極¶
　　　請修¶
　御書樓疏(乾隆二/十五年)　　　　　　　　觀　保¶
　　　竊(臣/)等前因國子監衙門年乆傾圯奏請修理¶
　　　欽奉¶
　諭㫖交莊親王等派員興修現在估計開工兹准該¶
　　　處移咨樓房十五間應行拆缷(臣/)伏查樓房乃¶
　　　尊藏¶
<pb:KR2l0014_WYG_054-34b>¶
　御書之所乆為觀瞻所係况直省府州縣¶
　　文廟俱建有尊經文昌等閣成均首善之地規制¶
　　　更宜詳備且此樓近接¶
　　文廟尤當慎重謹㑹同欽天監常日暄悉心相度¶
　　　據稱係¶
　　文廟後䕶於方向屬艮於五行屬火文明之象必¶
　　　不宜拆再此樓牆垣磚瓦雖有殘缺而木植尚¶
　　　屬堅固似可母庸拆毁仰懇¶
<pb:KR2l0014_WYG_054-35a>¶
　聖恩仍舊存留稍加修葺即可一律整齊謹據實具¶
　　　奏¶
　　　議劉天成請定成均大課奏(乾隆二/十九年)¶
　　　　　　　　　　　　　　　　永貴等¶
　　　(臣/)等伏思學校為長育人材之地考課不厭其¶
　　　詳但查國子監祭酒司業以至六堂助教等官¶
　　　按時各有課程立法本為嚴宻其肄業各項貢¶
　　　生上之應試入彀不難自奮功名次之考充教¶
<pb:KR2l0014_WYG_054-35b>¶
　　　習果能化導有方年滿帶領引¶
　見分别録用其又次者隨衆肄業雖無過人之文行¶
　　　而老成可為師範三年滿日亦准以教職銓補¶
　　　至於衰庸頺廢之輩必不能逺赴成均是各項¶
　　　貢生在監其能考取教習及三年報滿例銓教¶
　　　職者均係有志向上並非委靡不振茍且姑容¶
　　　可知該御史乃以此等貢生僅予隨時分課於¶
　　　立學成材之意尚有未盡請另増春秋大課每¶
<pb:KR2l0014_WYG_054-36a>¶
　　　嵗二八月請¶
　㫖特派大臣考試三年報滿合計等第録用查¶
　　國家取士大比尚待以三年而貢生考課轉於一¶
　　　嵗之中兩經¶
　特簡大臣考試其輕重未免失宜且如該御史所稱¶
　　　必俟三年六考而後縂核等第則此三年中如¶
　　　有中式而去者或有充補教習者是前此屢居¶
　　　一等徒為虚設而¶
<pb:KR2l0014_WYG_054-36b>¶
　欽㸃大臣之衡鑒亦屬具文况現在科甲選班守部¶
　　　需次者尚多若又増貢生一項咨送吏部帶領¶
　　　引¶
　見録用是為仕途開一㨗徑竊恐考課之時無識者¶
　　　妄思倖進適起奔競之端於學校抑浮崇實之¶
　　　方殊無裨益應將該御史所請均無庸議其現¶
　　　在肄業各生國子監堂官按季考課立有課程¶
　　　應請責成該堂官嚴加考試分别等次倘有如¶
<pb:KR2l0014_WYG_054-37a>¶
　　　該御史所指怠於學業者應令該監堂官遵守¶
　　　教規嚴核文品隨時區别以示懲儆恭候¶
　命下遵奉施行¶
　　　議曹學閔請建璧池奏(乾隆三/十三年)觀保等¶
　　　(臣/)等議得古帝王立學之制不同六經所載儒¶
　　　者之説亦復互異惟敦典立教建學興賢之道¶
　　　則百世聖人莫不符合是以王者惟當審其道¶
　　　之同而不必强合其制之異恭惟¶
<pb:KR2l0014_WYG_054-37b>¶
　皇上立極建中垂教天下所以明倫興學典章制度¶
　　　之大固已憲章前王折衷¶
　睿慮實兼¶
　聖作明述之美若乃宫舍形制古今異宜其與古合¶
　　　者不足以増益¶
　　熈明其不必與古合者亦無闗於治化今御史曹¶
　　　學閔陳奏以三代所共者學而辟廱之制著於¶
　　　詩禮¶
<pb:KR2l0014_WYG_054-38a>¶
　　國朝立制並則古昔獨辟廱之制缺然未舉請増¶
　　　建太學璧池(臣/)等伏考辟廱之名始見於靈臺¶
　　　之詩其指為天子之學則始見於王制先儒並¶
　　　以為周文王始作辟廱原非三代所共之學毛¶
　　　萇詩𫝊曰水旋邱如璧曰辟廱以節觀者鄭元¶
　　　詩箋曰築土壅水之外圓如璧四方來觀者均¶
　　　也據毛之説則因自然之邱而引水環注據鄭¶
　　　之説則因自然之水而外束以圓隄為説已自¶
<pb:KR2l0014_WYG_054-38b>¶
　　　不同然總為行禮之時慮觀者擁遝而設與明¶
　　　倫設教之意本不相闗盖古者太學在郊故孔¶
　　　頴達正義云辟廱内有館舍外無牆院後漢書¶
　　　稱圜橋門而觀聴者蓋億萬計是由外無牆院¶
　　　故得圜橋門而觀之也今太學在¶
　　都城之内立¶
　　廟以奉¶
　　至聖分舍以館諸生堂宇深嚴較之引水以遏人¶
<pb:KR2l0014_WYG_054-39a>¶
　　　行更為周宻何必執泥古法疏鑿無用之溝渠¶
　　　我¶
　皇上重道崇儒尊飾¶
　　聖廟棟宇階陛以至屋瓦皆依王者之禮已足愜¶
　　　四方觀瞻之願勵多士景仰之心其引水旋邱¶
　　　乃周人一朝之制非千古必不可廢之經茍或¶
　　　禮當建設又豈礙于更張况膠庠瞽宗代各異¶
　　　名何曾沿襲帝王建學自有教養之實政而必¶
<pb:KR2l0014_WYG_054-39b>¶
　　　拘泥形制以復古為名亦何禆于學校應將該¶
　　　御史所奏請增建太學璧池之處毋庸議(臣/)等¶
　　　未敢擅便謹題請¶
　㫖¶
　詔建辟雍工程估計錢糧數目奏(乾隆四/十八年)¶
　　　　　　　　　　　　　　　　徳保等¶
　　　(臣/)等欽奉¶
　諭㫖稽古國學之制天子曰辟廱所以行禮樂宣徳¶
<pb:KR2l0014_WYG_054-40a>¶
　　化昭文明而流教澤典至鉅也朕此次¶
　釋奠禮成念國學為人文薈萃之地規制宜隆而辟¶
　　廱之立自元明以來典尚闕如自應増建以臻美¶
　　備派禮部尚書徳保工部尚書兼國子監事務劉¶
　　墉侍郎徳成敬謹前往閲視度地鳩工諏吉興建¶
　　落成之日朕將舉行臨雍典禮以昭久道化成之¶
　　盛欽此欽遵(臣/)等遵即揀派禮部郎中巴彦寳南¶
　　　苑郎中董楷工部員外郎富森阿主事恭安和¶
<pb:KR2l0014_WYG_054-40b>¶
　　　琳委署主事福興率同前往敬謹詳細逐一¶
　　　查勘得國子監恭建¶
　　辟廱重簷大殿一座下簷見方六丈五尺柱髙一¶
　　　丈五尺方臺一座見方十一丈二尺髙一丈五¶
　　　尺圓河一座裡口徑過十九丈二尺深一丈平¶
　　　橋四座各長四丈寛二丈二尺丹陛二道凑長¶
　　　二十一丈九尺寛二丈二尺殿座前海墁二塊¶
　　　凑長十丈彝倫堂月臺前海墁二塊凑長十六¶
<pb:KR2l0014_WYG_054-41a>¶
　　　丈俱寛四丈八尺五寸太學門外東西井各一¶
　　　座挑砌進水暗溝二道併六堂後簷外東西各¶
　　　有井一座亦應挑砌進水暗溝各一道以資灌¶
　　　注共凑長九十七丈出水暗溝二道自圓河至¶
　　　集賢門外凑長九十四丈自集賢門外挑砌洩¶
　　　水大溝一道至東大街官溝止長八十一丈以¶
　　　及添安□䃰海墁散水拆砌月臺併紅銅簷幪¶
　　　銅鍍金看葉瓦㡌見廣識大鍍銀槽活等工(臣/)¶
<pb:KR2l0014_WYG_054-41b>¶
　　　等按例詳加核算共估需物料工價銀十一萬¶
　　　三千四百九十八兩七錢九分七釐所需架木¶
　　　毡簾雨搭等項行文工部在于製造庫辦造木¶
　　　倉取用顔料等項行文户部取用其鋪墁地面¶
　　　二尺金磚二千五百八十七塊現在工部存貯¶
　　　僅止五百餘塊不敷應用行文江蘇巡撫燒造¶
　　　于明嵗秋前尅期運送到工至所需柁樑椽柱¶
　　　各項木值共估銀一萬五千五百二十三兩四¶
<pb:KR2l0014_WYG_054-42a>¶
　　　錢二分六釐查此項木值向市購買徑寸不能¶
　　　相符查賢良祠官厰亦無存貯長徑丈尺合式¶
　　　之件相應將前項木值開列清單奏請¶
　勅交熱河副都統照依單開丈尺徑寸數目敬謹採¶
　　　辦于本年冬月䟎運到工以便興做所估木值¶
　　　銀兩扣留户部庫内無須支領外其餘浄估需¶
　　　物料工價銀九萬七千九百七十五兩三錢七¶
　　　分一釐請在户部庫内動支謹將約估物料工¶
<pb:KR2l0014_WYG_054-42b>¶
　　　價銀兩數目另繕清單恭呈¶
　御覽俟¶
　命下之日(臣/)等行文各該處支領取用即令派出之¶
　　　員等及時購辦物料并行文欽天監于今嵗冬¶
　　　初擇吉破土興工(臣/)等仍不時前往督率稽查¶
　　　指示敬謹辦理務期堅固妥協以昭¶
　　盛典而垂永久統俟工竣將用過工料錢糧據實¶
　　　奏銷謹¶
<pb:KR2l0014_WYG_054-43a>¶
　　奏請¶
　㫖¶
　詔建辟雍添造牌樓碑亭鐘鼓廳估需錢糧數目奏¶
　　　　　　　　　　　　　　　　劉墉等¶
　　　竊(臣/)等于本年五月初六日經(臣/)金簡將國子¶
　　　監新建¶
　　辟廱殿前擬添四柱三樓木牌樓一座兩旁各添¶
　　　建碑亭一座又查彝倫堂前舊有鐘鼔廳二座¶
<pb:KR2l0014_WYG_054-43b>¶
　　　今在¶
　　辟廱殿後于禮制不合擬于牌亭之南添建鐘鼓¶
　　　廳二座畫樣一張并國子監全圖一張恭呈¶
　御覽奉¶
　㫖辟廱殿前著照海寧海神廟石牌樓式樣建石牌¶
　　樓一座碑亭鐘鼔廳著在石牌樓四角前後對中¶
　　建造欽此又于初七日經(臣/)金簡面奏如遵¶
　㫖辟廱殿前建石牌樓一座所需石料較多恐于明¶
<pb:KR2l0014_WYG_054-44a>¶
　　　春趕造不及等因奉¶
　㫖著照大西天琉璃牌樓式樣建造琉璃牌樓一座¶
　　　欽此隨于是日將燙得¶
　　辟雍殿前建琉璃牌樓一座琉璃牌樓東南西南¶
　　　角各建鐘鼓廳一座東北西北角各建碑亭一¶
　　　座燙樣恭呈¶
　御覽奉¶
　㫖俱照樣准做欽此欽遵(臣/)等查得大西天舊有琉¶
<pb:KR2l0014_WYG_054-44b>¶
　　　璃牌樓一座計三間通面闊七丈四尺髙四丈¶
　　　現在¶
　　辟廱殿連擎簷廊通面闊七丈五尺髙三丈四尺¶
　　　五寸即照此様尺寸建造庶覺配合適觀又牌¶
　　　樓東北西北角添建重簷琉璃碑亭二座每座¶
　　　四面各顯三間内明間面闊八尺二寸次間各¶
　　　面闊六尺柱髙一丈四尺五寸上簷斗口单昂¶
　　　溜金下簷斗口重昂斗科内裡隔井天花上下¶
<pb:KR2l0014_WYG_054-45a>¶
　　　簷七檁歇山成造裝修四面明間安柵欄四槽¶
　　　簷牆八堵青白石碑二統通髙二丈寛五尺四¶
　　　寸厚二尺六寸又東南西南角添建鐘鼓廳二¶
　　　座每座一間各見方一丈四尺柱髙一丈六檩¶
　　　棬棚歇山斗口麻葉斗科成造裝修前後簷安¶
　　　六抹槅扇二槽兩山安四抹杴牕二槽臺基露¶
　　　明髙五尺並鋪墁地面油飾彩畫搭做圏厰拉¶
　　　運木值並架木車脚等工除所需顔料桐油架¶
<pb:KR2l0014_WYG_054-45b>¶
　　　木照例由户工二部取用又松橔木值按照原¶
　　　估根件料數由官木厰領用核值銀三千九百¶
　　　七十九兩八錢三分六釐暫行存庫不領倘該¶
　　　厰有長徑丈尺不敷之件仍令該監督等呈明¶
　　　領項及時購辦合對應用外所有辦買各項物¶
　　　料並各作工價運價共估需銀三萬三千七百¶
　　　七十兩六錢五分四釐請按銀七錢三之例由¶
　　　户部支領(臣/)等揀派妥員先行趂時趕辦各項¶
<pb:KR2l0014_WYG_054-46a>¶
　　　物料上緊修做務于明春¶
　聖駕臨廱之前一律告成無誤統俟工竣另行分晰¶
　　　各欵據實查銷謹將估需工料銀兩細數另繕¶
　　　清單一併恭呈¶
　御覽謹¶
　　奏¶
　詔建辟雍請修葺彞倫堂及六堂等奏¶
　　　　　　　　　　　　　　　　蔡新等¶
<pb:KR2l0014_WYG_054-46b>¶
　　　(臣/)等恭照本年二月奉¶
　特㫖仿照禮經舊制創建辟雍落成之日舉行¶
　臨雍典禮現在董事諸臣飭工庀材敬謹辦理凡大¶
　　　小臣工執經髦士靡不欣躍騰歡快覩千載難¶
　　　逢之¶
　盛典(臣/)等敬查辟雍在¶
　　彞倫堂之前六學講堂及繩愆博士等廳俱分列¶
　　　左右乾隆二十四年䝉¶
<pb:KR2l0014_WYG_054-47a>¶
　恩發帑修理國子監堂廡及東西兩廂迄今已二十¶
　　　五年木植磚瓦間有糟壊油漆彩畫漸多剥落¶
　　　恭逢¶
　鉅典新建辟雍其前後左右似當一體整新同彰赫¶
　　　奕則¶
　鑾輅親臨之際益足崇體制而壯觀瞻可否仰懇¶
　皇上天恩勅交工部料估興修抑或即交辟雍工程¶
　　　處増估兼修一體報銷以昭美備為此具奏請¶
<pb:KR2l0014_WYG_054-47b>¶
　㫖¶
　　文廟工成¶
　聖駕親詣釋奠恭進詩冊表(乾隆三/十四年)　陸宗楷¶
　　　伏以¶
　光榮璧沼三雍垂乾象之模¶
　禮重膠宫五宿燦天庭之色¶
　峻典日臻乎美備祀事休昭¶
　鴻儀倍極乎周詳文明大啟肅千秋之俎豆犧尊與¶
<pb:KR2l0014_WYG_054-48a>¶
　　　龍勺増輝煥萬仞之宫牆朱栱與丹楹並麗興¶
　　　秩節而儒宗丕振自古云然隆學斆而¶
　　師道昭宣於今為烈原夫斑麟吐紱瑞應星芒赤¶
　　　雀銜書符徴斗矅擅首出於天開地闢集大成¶
　　　而玉振金聲惟聖人為百世之師若¶
　　孔子則生民未有是以三千弟子宗洙泗而心儀¶
　　　厯代帝王祠黌宫而展禮粤自太牢肇祀沛功¶
　　　成逐鹿之年王禮隆封唐運啟躍龍之日¶
<pb:KR2l0014_WYG_054-48b>¶
　　先聖稱於武徳太師贈自乾封秩重經師陳二十¶
　　　一賢之灌獻爵隆髙弟繪七十二子之冕旈杜¶
　　　之偉樂府新詞登歌作譜裴世期元嘉舊議佾¶
　　　舞𫝊儀厯考曩編代多隆禮然而一十四君之¶
　　　釋菜儀文畧具當年二千餘載之𫝊薪妙契正¶
　　　逢¶
　　今日欽惟¶
　皇帝陛下¶
<pb:KR2l0014_WYG_054-49a>¶
　　道統君師¶
　　功光天地¶
　　因心作則接堯舜禹湯文武之𫝊¶
　　吐詞為經闡詩書易象春秋之藴念終始典於學¶
　　　褒顯儒風於緝熙單厥心宣揚聖教閎文隆道¶
　　　訏謨逺軼前王法¶
祖尊¶
　　師盛業祗承¶
<pb:KR2l0014_WYG_054-49b>¶
列聖溯鴻圖之締造正文運之初開東土肇基首示崇¶
　　　儒之典萬邦底定宏興立學之謨諡刋千載之¶
　　　誣禮晉¶
　　五王之秩増常員於博士¶
沛異數於上公十一頃¶
　　國賦新蠲五百户土田載錫留¶
　紫垣之華蓋輝耀奎躔分¶
　黄闥之崇儀制隆魯殿闕里之庭楹疊煥成均之廡¶
<pb:KR2l0014_WYG_054-50a>¶
　　　序頒新¶
御贊五篇¶
寶翰燦蛟龍之色璇題四字雲楣懸日月之光是蓋規¶
　　　模經久而日宏益知典禮至¶
　　今而大備洪惟¶
　聖王繼統景運重新方當¶
　御宇之初已肇崇¶
　　師之秩隆¶
<pb:KR2l0014_WYG_054-50b>¶
　一人之敬事特¶
　沛温綸撰二月之良辰¶
　躬親釋奠¶
　詔易三重門宇羣看龍鳯飛翔黄鋪六樣琉璃頓見¶
　　　鴛鴦燦爛¶
　盛烈垂諸宇宙昭勒貞珉¶
　宸題炳若日星髙懸綵殿夾鍾南吕均調韶樂之詞¶
　　　爵篚登鉶盡屬尚方之式固已¶
<pb:KR2l0014_WYG_054-51a>¶
　道超古哲¶
　徳𢡟¶
先型邁漢觀之宏儀休風尚矣樹虞庠之極則懿典昭¶
　　　焉乃今者¶
　龍飛三十二年¶
　念國學實觀瞻之地¶
　帑發二十餘萬¶
　勅廷臣興繕葺之功涓日而上應星躔晷臨營室飭¶
<pb:KR2l0014_WYG_054-51b>¶
　　　匠而廣收地利材庀嵩衡惟萬民共仰師資斯¶
　　　百工咸趨父事由是虹梁畫棟日麗丹黄松桷¶
　　　蘭椽霞浮金碧十二㦸應天之數羅星象於朱¶
　　　門六十楹擬帝之模縵雲容於紫殿華廡之瓊¶
　　　簷翼翼焜煌卓越前模崇祠之碧宇層層輪奐¶
　　　備増昔日嵗越匝周功方告蕆刋明臣之陋議¶
　頌¶
　　文廟之新題綜羣聖而集成¶
<pb:KR2l0014_WYG_054-52a>¶
　睿徳顯徴諸三字彚六經而垂訓¶
　宸謨昭掲於兩楹况復¶
　御撰雲章¶
　躬揮奎畫荷琳琅之屢錫勒琬琰以垂休文成鶴翥¶
　　　龍盤陋英宗之作記筆似鸞騫鳯舞羞元帝之¶
　　　書碑矧¶
　頒内府之珍藏又屬姬朝之儀器豈曰圖誇博古侈¶
　　　張漢室雲雷實云志慰從先用¶
<pb:KR2l0014_WYG_054-52b>¶
　錫周家簠簋當斯時也廟貌惟新¶
　皇儀備舉落成而肅¶
　親臨之典千年長此明禋¶
　釋奠而嚴展謁之文萬方於焉觀聼駐¶
　玉輅而橋門生色樂和與禮備咸臻酌金罍而籩豆¶
　　　靜嘉潔藻與芳芹並薦三獻之儀䆳穆九成之¶
　　　奏鏗鏘千官鵠立鵷行盡入¶
　聖人之域多士鳬趨雀躍親依¶
<pb:KR2l0014_WYG_054-53a>¶
　天子之光此皆¶
　熙朝建崇道之猷鴻規翊振¶
　聖世擴右文之量盛治駢宣是以¶
　徳教覃敷¶
　文思廣被¶
　紹心𫝊於十六字道炳中天¶
　布聲教於千萬年化成率土曳青蕉而鼓篋豈徒東¶
　　　海波臣裹黄幞而横經匪直中山胄子(臣/)等職¶
<pb:KR2l0014_WYG_054-53b>¶
　　　分璧館寵籍環林學媿懸鐘竊光耀於文昌之¶
　　　宿材慚砥劍宣¶
　徳澤於教化之宫嘗稽漢祖臨雍亦且明堂作頌寧¶
　　　際周王建學肯令樸棫無歌矧蘭臺著作之才¶
　　　冀儲黌舎則槐市頌揚之雅敢上¶
　彤廷爰采諸生葑菲之詞敬作¶
　　盛世芻蕘之獻彚成百冊裝潢十函干冒¶
　宸嚴恭呈¶
<pb:KR2l0014_WYG_054-54a>¶
　御覽¶
　詔建辟雍¶
　聖駕親詣釋奠講學禮成恭進詩冊表(乾隆五/十年)¶
　　　　　　　　　　　　　　　　蔡　新¶
　　　伏以¶
　熙朝慶洽敷天徴聲教之覃¶
　茂典光昭總宙仰文章之煥¶
　　制作百卌年而大備雅化聿興¶
<pb:KR2l0014_WYG_054-54b>¶
　　國家億萬載之丕基鴻規悉裕於論於樂酌古仍¶
　　　準乎今是訓是行稱名必衡其實欽惟¶
　皇帝陛下¶
　　乾符久照¶
　　泰運時雍¶
　　徳者福基大衍啟升恒之祚¶
　　禮為教本中天揚格被之庥¶
　君道師道交隆用式文王之典¶
<pb:KR2l0014_WYG_054-55a>¶
　　國學鄉學異制欣依¶
　天子之光允矣¶
　化成烝哉¶
　澤普蓋豐鎬之人材為最盛而辟雍實教化所由施¶
　　　自漢晉僅襲靡文規模已隘逮元明罔修軼典¶
　　　禮樂未遑恭逢¶
　盛世右文¶
　宸衷稽古¶
<pb:KR2l0014_WYG_054-55b>¶
　功崇獨斷歡愜羣情地營講舎之前榮躔卜文昌之¶
　　　上位¶
　建其有極邁明堂五色之文禮貴從宜陋往牒三雍¶
　　　之説肉倍好之謂璧義兼乎象海象天水旋邱¶
　　　而為池形合乎中規中矩疇曰土深泉逺川固¶
　　　晝夜如斯第須綆汲筒輸井之時義大矣仰承¶
　指授寛予嵗時幸工蕆之届期喜子來之奏效爰卜¶
　　　上丁之吉剛逢書亥之辰¶
<pb:KR2l0014_WYG_054-56a>¶
　翠輦揚和青旗應候㦸門由右表¶
　帝徳之淵沖¶
　　幄次在東展¶
　天儀之肅穆蕭&KR0778;映尊彝之色十器璘㻞堂階奏韶¶
　　　濩之音九成諧暢極幣帛牲牷之盛¶
　崇拜登灌獻之文惟¶
　帝能自得¶
　　師羮牆如見化民其必由學耳目方新乃¶
<pb:KR2l0014_WYG_054-56b>¶
　莅澤宫¶
　御講座虬鐘徐動鼉鼔載鳴句臚於以𫝊呼衆籟於¶
　　　焉屏息鵷班六拜臣子容修弟子之儀雁翼兩¶
　　　行執經許就談經之席測蠡而陳管見才愧戴¶
　　　憑伏地而凛¶
　天威悚踰王導竊喜¶
　徳音之宣播咸聞¶
　聖藴之宏敷學莫大乎敦倫¶
<pb:KR2l0014_WYG_054-57a>¶
　提要道以為型笵功莫深于行健¶
　舉至誠以示津涯在顓蒙詎識夫¶
　髙深而¶
　啟迪自神其鼓舞維時環橋觀聼溢字懽愉備三千¶
　　　七十之徒數與¶
　　孔門適合萃南北東西之衆¶
　教踰周室而遥齒列達尊乃有百齡上夀圖兼王㑹¶
　　　不遺小國陪臣至於鄒魯儒生聖賢世系膺上¶
<pb:KR2l0014_WYG_054-57b>¶
　　　公之爵守博士之員莫不鵠立鳬趨挹文漪於¶
　　　學海雲蒸霞蔚振修翼於天衢¶
　隆禮既成¶
　湛恩大沛¶
　　尚方文綺光騰五色之雲¶
　　内府瓊膏香汎三巡之琖捧朱提之璀燦品重雙¶
　　　金増丹桂之連蜷價同片玉雖湛露蓼蕭之什¶
　　　無由方¶
<pb:KR2l0014_WYG_054-58a>¶
　聖主之鴻施即菁莪芃樸諸詩詎足擬¶
　昌辰之醲化况¶
　祀舉夾鍾之月正雨占潤礎之時穗預兆乎兩岐花¶
　　　乃飛其六出澤下尺即生上尺斯民久騐嘉符¶
　　　農有年而士逢年是日尤昭¶
　景貺¶
　誠孚¶
　　至聖祥霙表積玉之華¶
<pb:KR2l0014_WYG_054-58b>¶
　　徳廣¶
　大生時雨啟芳春之澤¶
　　絲綸叠被¶
　　俯矜立雪之愚忱¶
　　錫賚優加益遂瞻¶
　　天之至願若夫豐碑琬琰¶
　　奎藻琳瑯¶
　　記昭萬世之模¶
<pb:KR2l0014_WYG_054-59a>¶
　　説證諸儒之誤所以¶
　　正人心而崇實學務勉為有用之儒¶
　　宣¶
祖徳而裕貽謀彌長保無疆之福(臣/)等職司蛾術詞類¶
　　　蠅鳴摹¶
　日月之光華惟慙謭陋比巷衢之歌舞勉効頌揚爰¶
　　　合諸生鼓篋之謡敬陳¶
　化日舒葵之志裒成二百八冊裝潢二十六函干冐¶
<pb:KR2l0014_WYG_054-59b>¶
　宸嚴恭呈¶
　御覽¶
　¶
　¶
　¶
　¶
　¶
欽定國子監志卷五十四¶
