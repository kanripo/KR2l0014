# -*- mode: mandoku-view; -*-
#+TITLE: 欽定國子監志
#+DATE: 2015-08-24 22:48:25.270938
#+PROPERTY: ID KR2l0014
#+PROPERTY: BASEEDITION WYG    
#+PROPERTY: JUAN 卷三十八
<pb:KR2l0014_WYG_038-1a>¶
欽定四庫全書¶
欽定國子監志卷三十八¶
　　生徒四¶
　　勲廕¶
　　　國子監肄業廕生有三曰恩廕凡職官恭遇¶
　覃恩特¶
　詔廕子文職在京四品以上官在外三品以上官武¶
　　　職二品以上官並送一子入監讀書三年期滿¶
<pb:KR2l0014_WYG_038-1b>¶
　　　聽銓曰特廕凡内外大臣宣力有年特邀¶
　寵命廕一子入監讀書六月期滿聽銓曰難廕凡職¶
　　　官殁于王事者按所任應陞品級加贈並廕一¶
　　　子入監讀書六月期滿聽銓定例三品以上子¶
　　　孫為廕生三品以下子孫為廕監生世爵與宗¶
　　　室覺羅一體與廕凡廕生承廕必以適長子孫¶
　　　適長子孫已仕或有故始廕適次子孫無適始¶
　　　廕庶長子孫嫡庶皆無始廕弟及兄弟之子應¶
<pb:KR2l0014_WYG_038-2a>¶
　　　繼其祀者凡子孫在¶
　恩詔後始生及縁事治罪者均不得承廕¶
　　　順治元年定漢人䘏廕生難廕生考滿廕生坐¶
　　　監以六閲月為滿恩廕生官生以二十四月為¶
　　　滿又滿洲䝉古漢軍廕監生十嵗以上入監讀¶
　　　書俟至十八嵗考試咨部¶
　　　三年定官員殉難者俱照本官應陞品級酌加¶
　　　贈廕委署者不議䘏¶
<pb:KR2l0014_WYG_038-2b>¶
　　　八年定職官不論現任及丁憂給假候補者俱¶
　　　照職銜予廕¶
　　　九年定内外滿漢三品以上官三年任滿勤事¶
　　　以死者俱准贈銜廕子¶
　　　十一年祭酒固爾嘉渾奏准覺羅廕生廕監生¶
　　　視各官恩廕生例送監讀書期滿送宗人府按¶
　　　品銓授¶
　　　十六年¶
<pb:KR2l0014_WYG_038-3a>¶
恩詔凡䕶軍統領副都統侍郎以上之子俱為廕生其¶
　餘各官之子俱為廕監生¶
　　　又定各官非現任者不廕包衣佐領下官員不¶
　　　與廕¶
　　　又定八旗當承廕之子孫未承廕之先曽縁事¶
　　　鞭責者不得廕¶
　　　康熙三年定滿漢各官縁事革職其廕子未仕¶
　　　者停廕已仕者照舊供職降調之員即未仕者¶
<pb:KR2l0014_WYG_038-3b>¶
　　　亦不停廕¶
　　　又定三品以上病故官不贈廕¶
　　　又定滿漢各官廕生廕監生已得官職及科目¶
　　　中式者不得補廕¶
　　　四年定¶
恩詔得承廕者先送國子監讀書後授官職¶
(㫖滿洲謹案順治元年奉清書或讀漢書及漢官子弟/      官員子弟有願讀)¶
　(願讀清漢書者俱送入國子監嗣後十三年停止四/    品以上官送子弟入監十六年停止四品以下)¶
<pb:KR2l0014_WYG_038-4a>¶
(命廕生官生入監至是始/      方得入監焉)¶
　　　六年定各官不論加級及宫保各銜俱照實俸¶
　　　廕子¶
　　　又定各官廕生廕監生俱核明予廕以後稱遺¶
　　　忘請補廕者不准給¶
　　　十年定官員文職既革尚餘武職者仍得留廕¶
　　　十二年定以原品解任食俸官員各視其品秩¶
　　　廕子¶
<pb:KR2l0014_WYG_038-4b>¶
　　　又定凡八旗漢軍廕生廕監生或通清文或兼¶
　　　通清漢文願于部院衙門錄用者移送國子監¶
　　　考試于䇿論判語酌量出題並令繙譯清漢文¶
　　　一篇嚴加闗防彌封各卷擇文理優通者送吏¶
　　　部銓用未取者還官學讀書其滿洲通漢文廕¶
　　　監生不與試至十三年停止考試策判¶
　　　十三年定漢軍漢人各官廕監生俱聽國子監¶
　　　考試文理優通者咨部銓用其吏部考試之例¶
<pb:KR2l0014_WYG_038-5a>¶
　　　停止¶
　　　二十二年定覺羅廕生監生由國子監考試移¶
　　　送吏部銓用¶
　　　三十九年定各廕生廕監生由直省督撫及所¶
　　　司衙門題奏送監讀書年滿咨部銓用¶
　　　雍正元年定廕生廕監生内除願就武職行走¶
　　　者照所得品級隨旗行走外其現在通曉文義¶
　　　者交與吏部分給各部院試騐行走其未能通¶
<pb:KR2l0014_WYG_038-5b>¶
　　　曉而學習文義者將十五嵗以上送國子監讀¶
　　　書年滿學成移咨吏部彚齊十人奏¶
聞依次均分各部院學習行走按班銓用有幹練者堂¶
　　　官即行具題照品即用尋又¶
諭大臣等所得廕生廕監生内二十嵗以上者分給各¶
　部院學習行走外省大臣各官得廕之廕生廕監生¶
　有願在家讀書者以聞¶
　　　又定廕生廕監生俱于到部時考試繙譯寫字¶
<pb:KR2l0014_WYG_038-6a>¶
　　　再行分部其世襲官員所得三品廕生内考試¶
　　　有列優等者賜以所應得原品¶
　　　二年以廕生廕監生缺少壅滯不得補用¶
命查明年二十以上者題請考試其在外省有願來京¶
　　　考試者聽¶
　　　又¶
命世職一品二品者俱視三品職官例予廕¶
　　　七年定各項廕生廕監生有二三人到部即考¶
<pb:KR2l0014_WYG_038-6b>¶
　　　試履厯進¶
　　呈引¶
見¶
　　　乾隆元年¶
　令八旗世職年二十以上者分撥各旗官學讀書每¶
　　　學増設漢教習一人並各撥教射教習一人教¶
　　　之¶
　　　三年定八旗世職入官學讀書者三年期滿引¶
<pb:KR2l0014_WYG_038-7a>¶
　見錄用其有雖滿三年而年未及二十者仍留學讀¶
　　　書¶
　　　四年定文武官廕生廕監生未甞出仕中式而¶
　　　病故及以病殘廢者均許别將¶
　詔前所生子孫由部核明奏聞補廕仍計原廕廕生¶
　　　予廕之年月選授其承廕監生已得官職及科¶
　　　目已中式者不得補廕已補而又病故殘廢者¶
　　　不得復行請補再文武官廕生廕監生肄業期¶
<pb:KR2l0014_WYG_038-7b>¶
　　　滿由監咨部除已經補用外其注册而未授者¶
　　　得廕之官革職則子孫奪廕其左遷而尚餘微¶
　　　職者所廕免革若得廕之官革職復還原職或¶
　　　還職後别縁事左遷及革職後奉¶
　特㫖起用品與原秩相當或在原品上者均許其將¶
　　　原廕之子孫咨部奏聞還其原廕倘原廕之人¶
　　　殘廢病故或于奪廕後業經出仕中式者聽其¶
　　　别將¶
<pb:KR2l0014_WYG_038-8a>¶
　詔前所生子孫咨部具題補還原廕仍照先時予廕¶
　　　年月注册銓用¶
　　　十一年定廕生到部試以古論及時務䇿奏請¶
　欽派大臣閲卷恭呈¶
　御覽其文理優通議論明暢者照例辦理荒謬者發¶
　　　回讀書三年後再行考試閲卷大臣即于摺内¶
　　　聲明停其引¶
　見¶
<pb:KR2l0014_WYG_038-8b>¶
　　　十二年定廕生到部守候已逾三月尚無續至¶
　　　者即奏請考試引¶
　見¶
　　　十七年定八旗世職既于兩翼設官學以訓之¶
　　　應將現在于國子監所屬之官學肄業者咨回¶
　　　各旗並裁八旗官學增設之漢教習其弓箭教¶
　　　習亦令囘本旗别用¶
　　　三十四年奉¶
<pb:KR2l0014_WYG_038-9a>¶
　上諭内外文武大臣皆分職任事為國宣力分應予¶
　　廕世爵公侯伯等祖父勛庸懋著錫慶承家即照¶
　　一品予廕亦與延賞之義相符若子爵男爵之一¶
　　品二品或先世績本稍微或承襲久而遞減平日¶
　　並無職任不過朝期上班及本旗應差不應與内¶
　　外大臣公侯伯等一體予廕着照雍正二年¶
諭㫖子爵視三品官男爵視四品官下部議行¶
　　勲廕附¶
<pb:KR2l0014_WYG_038-9b>¶
　　　元¶
　　　至元二十五年修國子監以居胄子(續文獻/通考)¶
　　　(謹案元史選舉志太宗六年命侍臣子弟十八/人入學世祖至元七年命侍臣子弟十有一人)¶
　　　(入學八年選胄子托克托穆爾等十人肄業國/學俱在二十四年未修國子監以前附識于此)¶
　　　至元二十七年勅從臣子弟入國子學(同/上)¶
　　　大德八年増置國子生選宿衛大臣子弟充之¶
　　　(同/上)¶
　　　至大二年擇衛士子弟充國子學生(同/上)¶
<pb:KR2l0014_WYG_038-10a>¶
　　　至治元年命世家子弟成童者入國學(同/上)¶
　　　(謹案元史世祖至元八年始立䝉古國子學于/隨朝百官及集賽台官員選子弟俊秀者入學)¶
　　　(大抵元之世胄俱入此學而不在集賢院所/屬之國子學也故稍載崖略以存一代規制)¶
　　　明¶
　　　明初因前代任子之制文官一品至七品皆得¶
　　　廕一子以世其祿後乃漸為限制在京三品以¶
　　　上方得請廕謂之官生出自特恩者不限官品¶
　　　謂之恩生或即與職事或送監讀書既從廕叙¶
<pb:KR2l0014_WYG_038-10b>¶
　　　由提學官考送部試如貢生例送入國子監(明/史)¶
　　　(選舉/志)¶
　　　成化三年令大臣三品以上子孫許一人送監¶
　　　照監例出身從助教李坤請也給事中李森以¶
　　　為不可帝諭責其刻薄第令非厯任年久政績¶
　　　顯著者毋得濫叙(續文獻/通考)¶
　　　(謹案明自宏治以後凡京官三品以上已經考/滿許一子廕叙免考送監惟未及一考及有過)¶
　　　(劾退或年逺而由雜流出身者乃不許廕其廕/子未仕物故許其補廕無子者許廕繼嗣之子)¶
<pb:KR2l0014_WYG_038-11a>¶
　　　(若例得廕子而先没者許其子孫陳乞其中亦/有有子而願廕其姪者或有以廕而舉于鄉復)¶
　　　(以其次子補廕者有以嫡子之子補叙至孫曽/者凡登極冊立邊功加恩及常典之外私情陳)¶
　　　(乞皆得予廕世祿之子由此冐濫梯榮/其卓然有勲業可紀者葢什不一二焉)¶
　　　成化十年令公侯伯初襲授者送監讀書祭酒¶
　　　循學規以教之惰不率者以聞(辟雍/紀事)¶
　　　(謹案明太祖洪武元年命品官子弟充國子生/三年命功臣子弟悉入監五年命年㓜勲臣及)¶
　　　(武官子弟初襲爵者悉入監辟雍紀/事所載葢循舊例而復加申明也)¶
　　　成化十八年禮部奏請廕生入監必先試經書¶
<pb:KR2l0014_WYG_038-11b>¶
　　　大義非優通者勿許(續文獻/通考)¶
　　　宏治十八年定例東宫侍從官講讀年久輔導¶
　　　有功者殁後子孫乞恩禮部奏請上裁(明史選/舉志)¶
　　　正德元年定東宫侍從官年勞已及三年者一¶
　　　子即授試中書舍人習字未及三年者一子送¶
　　　監讀書(同/上)¶
　　　正德八年定東宫侍班官三年者一子入監(同/上)¶
　　　正德十六年定例文武官死于忠諌者一子入¶
<pb:KR2l0014_WYG_038-12a>¶
　　　監(同/上)¶
　　　(謹案建文元年以呉雲死節雲南録其子為國/子生是為恩生之始後守土官死節皆得廕子)¶
　　　嘉靖元年令公侯伯未經任事年三十以下者¶
　　　送監讀書尋令已仕者亦送監(同/上)¶
　　　萬厯十二年定例三品日講官雖未考滿一子¶
　　　入監¶
　¶
　¶
<pb:KR2l0014_WYG_038-12b>¶
　¶
　¶
　¶
　¶
　¶
　¶
　¶
欽定國子監志卷三十八¶
